---
title: Seyir Defteri 2019/9
date: 2019-03-01T10:05:53+03:00
author: omerify
layout: post
permalink: /2019/03/01/seyir-defteri-2019-9/
categories:
  - Blog
tags:
  - notlar
  - seyir-defteri
---

**(Haber)** Dünya giderek ısınıyor. Pakistan ordusu, hava sahalarına giren iki Hint savaş uçağını düşürdü. Olayda iki pilotla bir sivil hayatını kaybetti. Hint bir pilot da esir alındı. Hindistan ise, hava sahasına giren 3 Pakistan savaş uçağına önleme yaptı. İki ülke birçok kentte havaalanlarını kapatarak sivil uçuşları durdurdu. (<a href="https://www.mynet.com/dunyanin-gozu-orada-hindistan-savas-ucagi-cammu-kesmir-de-dustu-110104958741" target="_blank" rel="noreferrer noopener nofollow">Kaynak</a>)

<hr />

**(Haber)** Sanırım senenin şimdiye kadar ki en ilginç haberi bu: geçtiğimiz Pazar günü Almanya’da küçük bir kız çocuğu **rögar kapağına sıkışmış şişko bir farenin yardım çığlıkları**yla irkildi ve yerel hayvan kurtarma ekibini aradı. Bunun üzerine itfaiye, hayvan kurtarma ekipleri ve gönüllü bir gruptan oluşan **sekiz kişi, yaklaşık 25 dakika süren operasyonla rögar kapağını kaldırarak fareyi zarar görmeden kurtarmayı başarmış**. Gülsem mi, ağlasam mı bilemedim! (<a href="https://twitter.com/sputnik_TR/status/1100739087512817665" target="_blank" rel="noreferrer noopener nofollow">Kaynak</a>)

<hr />

**(Gündem)** Sevgili cumhur reisimiz RTE’nin 65 inci doğum günü (26 Şubat) sebebiyle havaalanında bazı sanatçılarında katılımıyla sürpriz bir etkinlik düzenlenmiş. AKP’de tv lere reklam vererek kurumsal bir kutlama yapmış. Aman ne hoş… Artık emeklilik vakti geldi mi acaba? (<a href="https://www.ntv.com.tr/galeri/turkiye/cumhurbaskani-erdogana-surpriz-dogum-gunu,IN8l9QIZPU-i0z3u0LDUmw" target="_blank" rel="noreferrer noopener nofollow">Kaynak</a>)

<hr />

**(Ekonomi)** BDDK, bilgisayar alımları ve taşımacılık harcamalarında kredi kartlarındaki taksitlerini 6 aydan 12 aya çıkardı. **Yurtiçine** seyahat ve sağlık harcamalarında ise taksit sayısı 9 aydan 12 aya uzatıldı. (<a href="https://www.bddk.org.tr/ContentBddk/dokuman/duyuru_0698_01.pdf" target="_blank" rel="noreferrer noopener nofollow">Kaynak</a>)

<hr />

**(Ekonomi)** Berat Albayrak ekonomi iyiye gidiyor ve Nisan’dan sonra ÇOK daha iyi olacak demiş. Bu açıklamalardan sonra artık ekonomi moduna geçtim ve zorunlu ihtiyaç dışında pek bir şey tüketmiyorum. Başkanlık sisteminden sonra uçacağız demişlerdi, yerin dibine çakıldık. Allah Türkiye’yi bunların şerrinden korusun. (<a href="https://www.ntv.com.tr/ekonomi/albayraknisandan-sonra-turkiye-daha-iyi-bir-surece-girecek,jBeaKWc-8U-DbFg-dfJPkA" target="_blank" rel="noreferrer noopener nofollow">Kaynak</a>)

<hr />

**(Teknoloji)** Bunu da mı görecektim! <a href="https://www.sandisk.com/home/memory-cards/microsd-cards/extreme-microsd" target="_blank" rel="noreferrer noopener nofollow">1 TB’lık MicroSD</a> card resmen satışa çıktı. Soğan cücüğünden bile daha küçük bir şeye 1 TB veri saklanabiliyor ve bunu teorik olarak satın alabiliyoruz. Üstelik 1 TB veriyi ultra hızlarla yüklebiliyorken. 450 dolarlık fiyatıyla şimdilik hayal ama bir kaç sene sonra elime geçer diye umut ediyorum. (<a href="https://9to5toys.com/2019/02/25/sandisk-1tb-microsd-card/" target="_blank" rel="noreferrer noopener nofollow">Kaynak</a>)

<hr />

**(Medya)** Bu hafta **Netflix**‘de yayınlanan **The Umbrella Academy** adlı diziyi izlemeye başladım. İnsanların son zamanda ilgisi nedeniyle mi yoksa belirli bir amaçla mı bilmiyorum ama süper güçlere sahip insanların merkezde olduğu dizilerin neden bu kadar çok yayınlandığı beni işkillendirmeye başladı. Dizinin ilk bölümünün kapanış şarkısının **İstanbul**‘la alakalı olması ise enteresan olmuş.

<hr />

**(Mobil)** Bu hafta **MWC 2019** vesilesiyle bir çok **mobil teknoloji** ile alakalı ürün tanıtımı oldu ve deyim yerindeyse her delikten telefon haberleri fışkırıyordu. Aralarında beni en çok etkileyen ürün **Huawei Mate X** katlanabilir telefon oldu. 2019’un ikinci yarısında piyasaya çıkması muhtemel telefonumsu tabletin fiyatı **2300 Euro** olarak belirlenmiş. Çok pahalı olduğunu kabul eden sunumu yapan adam, fiyatları daha aşağı çekmek için çalışıyoruz dedi ama ne kadar aşağı inebilir ki? Samsung’un da katlanabilir telefonu <a href="https://www.youtube.com/watch?v=gS9CWfLg1zg" target="_blank" rel="noreferrer noopener nofollow">Galaxy Fold</a> için ABD’de 2000 dolar seviyesinde belirlemiş olması bana şunu gösteriyor: _Artık yeni nesil teknoloji öyle kolay kolay cebe giremeyecek!_

https://www.youtube.com/watch?v=lbWAT_j1Y7c