---
title: Seyir Defterim 2019/20
date: 2019-05-20T12:49:34+03:00
author: omerify
layout: post
permalink: /2019/05/20/seyir-defterim-2019-20/
categories:
  - Blog
tags:
  - notlar
  - seyir-defteri
---

Oldukça ilginç günler yaşıyoruz. ABD’nin **Huawei** ürünlerini güvenlik gerekçesiyle yasaklamasından sonra **Google**’da üzerine düşeni yaptı ve Huawei ürünlerine _android güncellemesi, play store, youtube, gmail gibi google ürünlerine erişimi kaldırdı_. Bu durumda Huawei sadece Android’in açık kaynaklı temel hizmetlerini kullanabilecekmiş. (<a href="https://www.reuters.com/article/us-huawei-tech-alphabet-exclusive/exclusive-google-suspends-some-business-with-huawei-after-trump-blacklist-source-idUSKCN1SP0NB" target="_blank" rel="noreferrer noopener nofollow">Reuters</a>)

Bu durum neredeyse hayatımızın bir parçası olan Google’ın gmail, android, drive, youtube, takvim, analytics vs gibi bir çok servislerini kullanan bizim için de büyük bir ders niteliğinde. Yıllardır sanki bizimmiş gibi kullandığımız ABD menşeili Google, erişimimizi keserse ne olur düşünmek bile istemiyorum. Her şey bir tarafa tüm epostalar gmail’de. Banka, internet servisleri, e-devlet, faturalar vs.

Anlaşılan o ki yeni büyük savaşın ilk aşaması olan ticari savaşlar bize doğru büyük bir cismin yaklaştığını gösteriyor. Türkiye olarak an itibari ile gözlemci sıfatıyla bulunuyor olmamız, maalesef muhtemel tehlikelerden sonsuza kadar korunmamızı sağlamayacak.