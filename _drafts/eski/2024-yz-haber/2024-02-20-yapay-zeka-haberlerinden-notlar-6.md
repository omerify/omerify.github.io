---
author: "Ömer Serdar Ören"
title: "Yapay Zeka Haberlerinden Notlar - 6"
date: "2024-02-20"
categories: 
  - "blog"
tags: 
  - "ai"
  - "aisic"
  - "apple"
  - "uretken-yapay-zeka"
  - "elevenlabs"
  - "gemini-1-5-pro"
  - "generative-ai"
  - "google"
  - "medikal"
  - "meizu"
  - "notlar"
  - "nvidia"
  - "openai"
  - "reddit"
  - "saglik"
  - "sora"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yazilar"
cover-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
share-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
thumbnail-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
---

16 Şubat – 20 Şubat tarihleri arasında yapay zeka haberlerinden gözüme çarpanlardan çıkardığım notlar.

* * *

- Geçen bölümü Google’ın Gemini 1.5 duyurusuyla bitirmiştim. Ben o yazıyı yazdıktan üç saat sonra **OpenAI**‘den bir bomba geldi ve **Sora** adında yeni bir yapay zeka modelini [duyurdu](https://openai.com/research/video-generation-models-as-world-simulators). Yeni **text-to-video** yapay zeka -AI- modeli ile metni 60 saniyeye kadar videoya dönüştürebiliyor. Ve ilk sürüm Sora’dan çıkan videolar gerçekten göz alıcı. Şu an kendi içindeki ‘Red Team’ olarak adlandırılan ekibin ve seçilmiş bazı sanatçıların test ettiği video AI modeli için son kullanıcıların biraz daha beklemesi gerekecek. Yukarıdaki teknik açıklamanın yapıldığı resmi sayfasına giderseniz hali hazırdaki video çıktılarının ne kadar iyi olduğunu görebilirsiniz. Henüz yeni hayatımıza giren yapay zekanın emekle aşamalarında bile bu kadar etkileyici olması, gelecek seneler için hem korkutuyor hem heyecanlandırıyor.
<https://www.youtube.com/watch?v=HK6y8DAPN_0>

> Introducing Sora, our text-to-video model.  
>   
> Sora can create videos of up to 60 seconds featuring highly detailed scenes, complex camera motion, and multiple characters with vibrant emotions. [https://t.co/7j2JN27M3W](https://t.co/7j2JN27M3W)  
>   
> Prompt: “Beautiful, snowy… [pic.twitter.com/ruTEWn87vf](https://t.co/ruTEWn87vf)— OpenAI (@OpenAI) [February 15, 2024](https://twitter.com/OpenAI/status/1758192957386342435)

* * *

- Gemini 1.5 ile birlikte Pro sürümü de yayınlanmıştı. Google yeni ‘pro’ yapay zeka modelinin özellikleri hakkında videolar paylaşıyor. [Twitter](https://twitter.com/Google/status/1758209601109987641)‘da gördüğüm aşağıdaki videoda **Germini 1.5 Pro** sürümünün olay örgüsünü anlama ve en ince detayları bile analiz etme yeteneğine inanamadım. Söyleyecek fazla bir şey yok. Sadece izleyin.

<https://www.youtube.com/watch?v=wa0MT8OwHuk>

* * *

- Tüm bu yapay zeka olayının merkezindeki Nvidia, **süper bilgisayarı Eos**‘un kapısını dünyaya açtı. **Üretken yapay zeka** için kullandığı **4608 adet H100 GPU** içeren super computer veri merkezi ölçeğinde gelişmiş yapay zeka geliştirme için tasarlanmış en yeni kurumsal odaklı süper bilgisayarı ve şirketin en hızlı yapay zeka süper bilgisayarı. **Eos**, sahip olduğu işlem gücüyle dünyanın en güçlü dokuzuncu [süper bilgisayarı](https://www.top500.org/system/180239/). Bir tane H100 GPU’nun 30-40bin dolar arasında olduğu söyleniyor. Yapılan yatırımın büyüklüğünü siz hesaplayın artık.

<https://www.youtube.com/watch?v=J8-CgG5ewJQ>

* * *

- Sabit disk sürücülerine (HDD) olan talebin, son iki yılda kaydedilen önemli düşüşün ardından yeniden toparlandığı görülüyormuş. SSD’lerin son kullanıcı tarafından daha çok tercih edilmesi kafa karıştırabilir ama çok büyük ölçülerde HDD’ler hala en ekonomik ve mantıklı çözüm. **Reuters geçen Cuma günü, Sony’nin yarı iletken biriminin artan yapay zeka talebi nedeniyle sabit disklerin seri üretimine başlamaya hazırlandığını [bildirmiş](https://www.cryptopolitan.com/sony-to-mass-produce-hard-disk-drives-for-ai/).** Seri üretim içinde **Seagate**‘le anlaşmış. İnşallah biz son kullanıcılara fiyat olarak olumsuz yansımaz.

* * *

- Apple, bu sene **Xcode**‘in içine **geliştiricilerin kod yazmasını kolaylaştıracak bir yapay zeka aracı** entegre [edecekmiş](https://mashable.com/article/apple-ai-tool-coding). Apple’ın bu sene içinde iPhone, Mac, iPad ve Watch gibi ürünlerine yapay zekayı nasıl entegre edeceğini oldukça merak ediyorum. Zira aradaki fark açılmaya devam ediyor. Apple’ın özellikle iPhone’lara bazı özellikleri sonradan getirsede kullanıcı dostu yapısıyla gönülleri çalmayı başarıyordu. Bakalım bu sefer ne olacak.

* * *

- Google daha doğrusu Alphabet CEO’su **Sundar Pichai** bir röportaj vermiş ve aynı anda 20 akıllı telefon kullandığını [açıklamış](https://www.indiatoday.in/technology/news/story/google-ceo-sundar-pichai-reveals-he-uses-20-phones-at-a-time-because-he-is-doing-way-too-many-things-2502096-2024-02-14). Bizi ilgilendiren kısım ise yapay zeka konusunda söyledikleri. Röportajda yapay zekanın insanoğlunun ürettiği en önemli teknoloji olduğunu söylemiş. Öyle ki yapay zekayı ateş ve elektriğin keşfiyle karşılaştırmış.

* * *

- [Bloomberg](https://www.bloomberg.com/news/articles/2024-02-16/reddit-is-said-to-sign-ai-content-licensing-deal-ahead-of-ipo)‘e göre **Reddit**, _sitedeki içeriğin bir yapay zeka modelini eğitmek için kullanılmasına izin vermek için_ “**yıllık olarak yaklaşık 60 milyon dolar değerinde**” bir anlaşma imzalamış. Anlaşma yapılan AI şirketinin ismi verilmeyen habere göre, Reddit’in 5 milyar dolar değerlemeyle halka arzı öncesinde böyle bir anlaşmanın duyurulmasının ticari ve stratejik önemi olduğunu anlıyorum. Yapılan bu anlaşmanın kullanıcılar açısından nasıl karşılanacağını göreceğiz.

* * *

- Kötümserliğiyle ünlü bir yapay zeka araştırmacısı **Eliezer Yudkowsky**, insanlığın geleceği hakkında yeni bir tahminde [bulunmuş](https://futurism.com/the-byte/ai-destroy-humankind-yudkowsky). _Arkadaşın hislerine göre_ **Terminatör veya Matrix benzeri distopik bir eşiğe** **10 yıl** veya **5 yıl** ve hatta **2 yıl** kalmış olabilir. Neyse ki hislerinin doğru çıkıp çıkmadığını öğrenmek için fazla beklememiz gerekmeyecek.

* * *

- Çin’in önde gelen teknoloji şirketlerinden ve akıllı telefonlarıyla tanıdığımız **Meizu**, yakın zamanda önemli bir stratejik değişime imza [atmış](https://www.gizmochina.com/2024/02/18/meizu-quits-smartphone-business-goes-all-in-on-ai/). **Şirket yeni akıllı telefonların geliştirilmesini durdurma kararını vermiş ve tüm kaynaklarıyla yapay zekaya odaklanacakmış**. Şirketin planları arasında _2024 yılında yapay zeka çağına uygun yeni bir mobil işletim sisteminin piyasaya sürülmesi ve yine bu yılın sonlarında ilk yapay zeka donanım ürününün piyasaya sürülmesi yer alıyormuş._ Bu kadar kökten bir değişim kararı cesaret ister. **Meizu’nun karşımıza nelerle çıkacağını merakla bekliyorum.**

* * *

- Geçtiğim hafta Sam Altman’ın 7 trilyon dolarlık yapay zeka çipi üretim rüyasını yazmıştım. Yapay zekanın yükselişiyle Nvidia’ya tek başına top oynatmamak için sadece OpenAI uğraşmıyor. Şimdide Japon **Softbank** **AI çipleri üretmek için 100 milyar dolarlık bir yatırıma hazırlanıyor.** [Tomshardware](https://www.tomshardware.com/tech-industry/artificial-intelligence/softbank-founder-reportedly-aims-to-raise-dollar100-billion-to-build-ai-chip-company-that-would-rival-nvidia)‘in haberine göre, 30 milyar dolarını bizzat Softbank’ın kendisi diğer 70 milyar dolar için bazı zengin Arap ülkelerin kapısını çalacak gibi duruyor. Herkes yapay zeka trenine bir yerden binmeye çalışırken, önümüzdeki 5 yıl çok çetin geçecek gibi duruyor.

* * *

- Burada medikal alanda fazla yapay zeka haberi paylaşamıyorum çünkü orası ayrı bir derya. Araştırmaların ardı arkası kesilmiyor. Ama bugün gözüme çarpan ve günlük hayatta çok işe yarabilecek bir haberden bahsedeceğim. **MIT’de araştırmacılar birlikte alınmaması gereken ilaçlar için yeni bir yapay zeka modeli** [geliştirmiş](https://news.mit.edu/2024/new-model-identifies-drugs-shouldnt-be-taken-together-0220). Bu model bir makine öğrenimi algoritması kullanarak, bir ilacın etkinliğine müdahale edebilecek etkileşimleri tahmin edebiliyormuş.

* * *

- Tıp alanına girmişken başka ilginç bir araştırmadan da bahsedeyim. **Stanford Tıp Fakültesi araştırmacıları, beyin taramalarını analiz etmek için yapay zeka (AI) kullanan yeni bir yöntem geliştirmişler.** Bu yöntem, **erkek ve kadın beyinleri arasında daha önce bilinmeyen farklılıkları ortaya çıkarmayı [başardı](https://medriva.com/brain-and-nervous-system/artificial-intelligence-sheds-new-light-on-sex-differences-in-the-brain/)**. Farklılıklar, beynin farklı bölgeleri arasındaki bağlantılarda ve beynin dalga aktivitesinde gözlemlenmiş. Model, erkek ve kadın beyin taramalarını %90’dan fazla doğrulukla ayırt edebiliyor. Bulunan farklılıklar arasında;
    - Erkek beyinlerinde, beynin iki yarım küresini birbirine bağlayan bağlantılar daha güçlüylüş.
    - Kadın beyinlerinde, beynin farklı bölgeleri arasında daha fazla bağlantı varmış.    
    - Erkek beyinleri, alfa dalgaları olarak bilinen daha yavaş beyin dalgaları üretme eğilimindeymiş. 
    - Kadın beyinleri, beta dalgaları olarak bilinen daha hızlı beyin dalgaları üretme eğilimindeymiş.

* * *

- Yapay zeka teknolojisi ve araçlarının, özellikle uygulamalar ve olanaklar açısından çok az kişinin anlayabileceği bir hızda ilerlemesi, tüm düzeylerde güvenlik sorunu ve şirketler açısından sorumluluk alanı olarak ortaya çıkıyor. Bu bağlamda **NVIDIA, güvenli ve sorumlu yapay zeka için ABD Yapay Zeka Güvenlik Enstitüsü Konsorsiyumuna** (**[AI Safety Institute Consortium](https://www.nist.gov/artificial-intelligence/artificial-intelligence-safety-institute) – AISIC**) **katılmış**. Bu ay başında ABD hükümeti tarafından oluşturulan birliğin an itibariyle 200’den fazla [üyesi](https://www.nist.gov/artificial-intelligence/artificial-intelligence-safety-institute/aisic-members) var.

* * *

- Yazının başındaki **OpenAI**‘in **Sora video yapay zekası**yla bağlantılı olan **ElevenLabs**‘dan bir [haberle](https://elevenlabs.io/blog/ai-sound-effects-are-coming-soon/) bu bölüme son verelim. **ElevenLabs, videolara ses efekti ekleyen yapay zeka teknolojisini duyurdu.** Bunu da Sora’nın tanıtımında kullandığı videolara ses ekleyerek kendi blogunda yaptı. _Böylece cevabını merak ettiğimiz şu soruyu hatırlattı. İnsansız, kamerasız, mikrofonsuz, senaristsiz yani **tamamiyle yapay zeka tarafından hazırlanan bir filmin sinemalara ne zaman geleceği?**_

> We were blown away by the Sora announcement but felt it needed something…  
>   
> What if you could describe a sound and generate it with AI? [pic.twitter.com/HcUxQ7Wndg](https://t.co/HcUxQ7Wndg)— ElevenLabs (@elevenlabsio) [February 18, 2024](https://twitter.com/elevenlabsio/status/1759240084342059260)
