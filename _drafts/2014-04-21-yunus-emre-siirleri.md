---
title: "Yunus Emre Şiirleri"
date: "2014-04-21"
categories: 
  - "blog"
tags: 
  - "alinti"
  - "tasavvuf"
  - "yazilar"
  - "yunus-emre"
  - "yunus-emre-eserleri"
  - "yunus-emre-siirleri"
  - "siir"
#cover-img: /assets/img/2014/04/
#share-img: /assets/img/2014/04/
#thumbnail-img: /assets/img/2014/04/
---

<p><em><strong>Bu sayfaya gelen değerli dostlar;</strong></em> <strong>Allah rızası</strong> için <strong>Yunus Emre</strong> (kuddise sırruhu) hazretlerinin ruhuna bir <strong>Fatiha-ı Şerif</strong> okuyana <strong>Allah (celle celalühü)</strong> şefaatini nasip etmesi duasıyla. Amin.</p> <h3 id="ben-yururem-yane-yane">BEN YÜRÜREM YANE YANE</h3> <p>Ben yürürem yane yane, Aşk boyadi beni kane<br /> Ne akilem ne Divane, Gel gör beni aşk neyledi<br /> Gah eserem yeller gibi, Gah tozaram yollar gibi<br /> Gah akaram seller gibi, gel gör beni aşk neyledi</p> <p>Akan sulayın çağlaram, Dertli cigerem dağlaram<br /> Şeyhim anuban ağlaram, gel gör beni aşk neyledi<br /> Ya elim al kaldır beni, ya vaslına erdir beni<br /> Çok ağladım güldür beni, gel gör beni aşk neyledi</p> <p>Mecnun oluban yürürem, ol yari düşte görürem<br /> Uyanıp melul oluram, gel gör beni aşk neyledi<br /> Miskin Yunus biçareyem, baştan aşağı yareyem<br /> Dost ilinden avareyem, gel gör beni aşk neyledi</p> <p>Akıl : Akıllı<br /> Divane : Deli, Meczup<br /> Melül : Elem</p> <hr /> <h3 id="seveli̇m-sevi̇leli̇m">SEVELİM SEVİLELİM</h3> <p>Hak cihana doludur, kimseler Hakkı bilmez<br /> Onu sen senden iste, o senden ayrı olmaz<br /> Dünyaya gelen geçer, bir bir şerbetin içer<br /> Bu bir köprüdür geçer, Cahiller onu bilmez</p> <p>Gelin tanış olalım, işin kolayın tutalım<br /> Sevelim sevilelim, dünya kimseye kalmaz<br /> Yunus sözün anlar isen, mani’sini dinler isen<br /> Sana iyi dirlik gerek, bunda kimseler kalmaz</p> <p>Mani : Anlam</p> <hr /> <h3 id="gonuller-yapmaya-geldim">GÖNÜLLER YAPMAYA GELDiM</h3> <p>Benim bunda kararım yok, bunda gitmeye geldim<br /> Bezirganım mataım çok, alana satmağa geldim.<br /> Ben gelmedim da’vi için benim işim sevi için<br /> Dostun evi gönüllerdir, gönüller yapmağa geldim</p> <p>Dost eşruğu deliliğim, aşıklar bilir neliğim<br /> Devşuruben ikiliğim, birliğe bitmeye geldim<br /> <a href="https://en.wikipedia.org/wiki/Yunus_Emre">Yunus Emre</a> aşık olmuş, ma’şuka derdinden olmuş<br /> Gerçek erin kapısında ömrüm harcamaya geldim</p> <p>bezirgan: Tüccar<br /> mata : Mal,erzak<br /> dav’i : Dava peşinde koşmak,kavga,dava.<br /> sev’i : Sevgi<br /> eşruk : Sarhoşluk<br /> devşuruben : Kaldırıp<br /> bitmek : Kavuşmak<br /> maşuk : <a href="https://en.wikipedia.org/wiki/Allah">Allah</a> (aşık olunan)</p> <hr /> <h3 id="di̇lsi̇zler-haberi̇n">DİLSİZLER HABERİN</h3> <p>Dilsizler haberin kulaksız dinleyesi<br /> Dilsiz kulaksız sözü, can gerek anlayaşı<br /> Dinlemeden anladık, anlamadan eyledik<br /> Gerçek erin bu yolda yokluktur sermayesi</p> <p>Biz sevdik aşık olduk, sevildik maşuk olduk<br /> Her dem yeni dirlikte, bizden kim usanası<br /> Miskin Yunus ol veli, yerde gökte dopdolu<br /> Her taş altında gizli, bin imran oğlu MUSİ</p> <p>di˜rlik: Hayat<br /> imran oğlu MUSİ : MUSA peygamber</p> <hr /> <h3 id="ask-ki̇tabin-okuruz">AŞK KİTABIN OKURUZ</h3> <p>Söylememek harcısı, söylemeğin hasıdır<br /> Söylemeğin harcısı, gönüllerin pasıdır<br /> Cümle yaratılmışa bir göz ile bakmayan<br /> Halka müderris ise, hakikatte asidir</p> <p>Şeriat haberini şerh ile eydem işit<br /> Şeriat bir gemidir, hakikat deryasıdır<br /> Ol geminin tahtası her nice muhkem ise<br /> Deniz mevci kat olsa, tahta uşanasıdır</p> <p>Bundan içeri haber işit, eydeyin ey yar<br /> Hakikatin kafiri, şer’in evliyasıdır<br /> Biz talib-i ilimleriz, aşk kitabın okuruz<br /> Calap müderris bize, aşk hod medresedir</p> <p>Harcısı : Uygunu<br /> Has : Güzel<br /> Şeriat : Kuranın Dışsal, açık anlamı<br /> Şerh : Açıklama<br /> Eydem : Söyleyim<br /> Hakikat : Kuranın gizli anlamlarının bilindiği makam<br /> Muhkem : Kuvvetli<br /> Mevc : Dalga<br /> Kat : Kesme<br /> Uşanmak : Kırılmak<br /> Kafir : İnkar eden, gerçeği örten<br /> Şer’in : Şeriatın<br /> Evliya : Hak dostu,Hakiki dindar<br /> Talib-i ilim : İlim öğrenen<br /> Hod : Kendi, zaten</p> <hr /> <h3 id="ni̇ce-besleyesi̇n">NİCE BESLEYESİN</h3> <p>Nice bir besleyesin, bu kadd ile kameti<br /> Düştün dünya zevkine unuttun kıyameti<br /> Dürüs, kazan, ye yedir, bir gönül ele getir<br /> Yüz KABEden yiğrektir, bir gönül ziyareti</p> <p>Uslu değil delidir Halka Salusluk satan<br /> Nefsin müslüman etsin var ise kerameti<br /> Yunus imdi sen dahi, gerçeklerden olagör<br /> Gerçek erenler imiş, cümlenin ziyareti</p> <p>Kadd : Boy,pos<br /> Kamet : Boy<br /> Dürüs : Toplayıp biraraya getirme<br /> Yiğrek : Daha iyi<br /> Salusluk: Hilekarlık<br /> Keramet : Olağanüstü işler, haller</p> <hr /> <h3 id="bu-bi̇r-acai̇b-haldi̇r">BU BİR ACAİB HALDİR</h3> <p>Bu bir acaip haldir bu hale kimse ermez<br /> Alimle davi kılar, Veli değme göz görmez<br /> İlm ile hikmet ile, kimse ermez bu sırra<br /> Bu bir acaib sırdır, ilme kitaba sığmaz</p> <p>Alem ilmi okuyan, dört mezhep sırrın duyan<br /> Aciz kaldı bu yolda, bu aşka el uramaz<br /> Yunus canını terk et, bildiklerini terk et<br /> Fena olmayan suret, şahına vasıl olmaz</p> <p>Davi : Savunulan sey<br /> Veli : Amma lakin<br /> Fena : Benliği terkedip yokluk halinde olma</p> <hr /> <h3 id="ask-makami">AŞK MAKAMI</h3> <p>Aşk makamı al˜ ır, aşk kadim ezelidir<br /> Aşk sözünü söyleyen, cümle kudret dilidir<br /> Diyen o, işiten o, gösteren o<br /> Her sözü söyleyen o, suret can menzilidir</p> <p>Suret söz kanda buldu, söz sahibi kaçan oldu<br /> Surete kendi geldi, dil hikmetin yoludur<br /> Bu bizim işretimiz, oldur bu lezzetimiz<br /> İçip esridiğimiz, aşk şerbeti gölüdür<br /> Yunus sözünde yalan, görmedi mumin olan<br /> Ömrün zülmete salan, marifet yoksuludur</p> <p>Ali : Yüksek,yüce<br /> Menzil : Ulaşılacak yer<br /> İşret : Eğlence<br /> Eşrimek: Sarhoş olmak<br /> Zülmet : Karanlık<br /> Marifet: Tasavvufta üstün bir makam</p> <hr /> <h3 id="hak-bi̇r-gonul-verdi̇">HAK BİR GÖNÜL VERDİ</h3> <p>Hak bir gönül verdi bana, ha demeden hayran olur<br /> Bir dem gelir şadan olur, bir dem gelir giryan olur<br /> Bir dem gelir söyleyemez, bir sözü şerh eyleyemez<br /> Bir dem cehalette kalır, nesne bilmez nadan olur</p> <p>Bir dem dev olur ya peri, viraneler olur yeri<br /> Bir dem uçar BELKIS ile sultan-ı ins u can olur<br /> Bir dem varır mescitlere, yüz sürer anda yerlere<br /> Bir dem varır deyre girer, incil okur ruhban olur</p> <p>Bir dem gelir İSA gibi ölmüşleri diri kılar<br /> Bir dem girer kibr evine, Firavn ile Haman olur<br /> Bir dem döner CEBRAİLE rahmet saçar her mahfile<br /> Bir dem gelir gümrah olur, miskin Yunus hayran olur</p> <p>Hayran : Şaşkın<br /> Şadan : Sevinçli<br /> Giryan : Ağlayan<br /> Beşaret: Mujdelenmek<br /> Şerh : Açıklama<br /> Nadan : Cahil<br /> Deyr : Kilise<br /> Ruhban : Rahip<br /> Mahfil : Toplantı yeri<br /> Gümrah : Sapmış</p> <hr /> <h3 id="askin-aldin-benden-beni̇">AŞKIN ALDIN BENDEN BENİ</h3> <p>Aşkın aldı benden beni, bana seni gerek seni<br /> Ben yanarım dün ü günü, bana seni gerek seni<br /> Ne varlığa sevinirim, ne yokluğa yerinirim<br /> Aşkın ile avunurum bana seni gerek seni</p> <p>Aşkın aşıklar öldürür,Aşk denizine daldırır<br /> Tecelli ile doldurur,bana seni gerek seni<br /> Aşkın şarabından içem,Mecnun olup yola düşem<br /> Sensin dün ü gün endişem, Bana seni gerek seni</p> <p>Sufilere sohbet gerek, Ahilere ahret gerek<br /> Mecnunlara Leyla gerek, bana seni gerek seni<br /> Eğer beni öldüreler, külüm göğe savuralar<br /> Toprağım anda çağırır, bana seni gerek seni</p> <p>Cennet dedikleri ne ki, bir kaç köşkle birkaç huri<br /> İsteyene ver onları, bana seni gerek seni<br /> Yunus-durur benim adım, gün geçtikce artar ödüm<br /> İki cihanda maksudum, bana seni gerek seni</p> <p>Tecelli: Allah eserlerinin mevcut olanda görünmesi<br /> <a href="https://en.wikipedia.org/wiki/Sufism">Sufi</a> : Derviş<br /> Maksud : Amaç</p> <hr /> <h3 id="bi̇r-kez-gonul-yiktin-i̇se">BİR KEZ GÖNÜL YIKTIN İSE</h3> <p>Bir kez gönül yıktın ise<br /> Bu kıldığın namaz değil<br /> Yetmişiki millet dahi<br /> Elin yüzün yumaz değil</p> <p>Yol odur ki, doğru vara<br /> Göz odur ki, Hakkı göre<br /> Er odur ki alçak dura<br /> Yüceden bakan göz değil</p> <hr /> <h3 id="i̇li̇m-i̇li̇m-bi̇lmekti̇r">İLİM İLİM BİLMEKTİR</h3> <p>İlim ilim bilmektir, ilim kendin bilmektir<br /> Sen kendini bilmezsin, ya nice okumaktır<br /> Okumaktan mani ne, kişi Hakkı bilmektir<br /> Çün okudun bilemedin, ha bir kuru emektir</p> <p>Okudum bildim deme, çok taat kıldım deme<br /> Eri hak bilmez isen, abes yere yelmektir<br /> Dört kitabın manisi, bellidir bir elif te<br /> Sen elif dersin hoca, manisi ne demektir</p> <p>Yunus der ki Ey hoca<br /> Gerekse var bin Hacca<br /> Hepisinden iyice<br /> Bir gönüle girmektir</p> <p>Taat : İbadet<br /> Abes : Boş yere, boşuna<br /> Yelmek : Ardından gitmek<br /> Manisi : Anlamı</p> <hr /> <h3 id="ey-beni̇-ayiplayan">EY BENİ AYIPLAYAN</h3> <p>Ey beni ayıplayan, gel beni aşktan kurtar<br /> Elinden gelmez ise, söyleme fasid haber<br /> Hiç kimsene kendinden, halden hale gelmedi<br /> Cümlemizin halini, maşuk eder mukarrer</p> <p>Aşıkların her hali, Maşuk katında biter<br /> Sözün var ona söyle, benim elimde ne var<br /> Her kim aşk kadehinden,içti ise bir cura<br /> Ona ne yad ne biliş, ona nesrik ne humar</p> <p>Dost yüzünden nikabı, her kim giderdi ise<br /> Hicap kalmadı ona, ayruk ne hayr u ne şer<br /> Şeriat edebinden korkaram söylemeye<br /> Yokise eydeyidim daha ayrıksı haber<br /> Dost kılıçından Yunus ölürse gam değil<br /> Dost göğünden uyanan, Maşuk burcundan doğar</p> <p>Fasid : Bozucu, fesat<br /> Mukarrer : Kararlaştırılmış<br /> Cur’a : Yudum<br /> Yad : Yabancı<br /> Biliş : Tanıdık<br /> Humar : İçkinin verdiği başağrısı<br /> Nesrik : Sarhoş<br /> Ayrıksı : Aykırı<br /> Nikap : Perde, yüz örtüsü</p> <hr /> <h3 id="haber-eylen-asiklara">HABER EYLEN AŞIKLARA</h3> <p>Haber eylen aşıklara, Aşka gönül veren benem<br /> Aşk bahrisi oluban denizlere dalan benem<br /> Gördüm göğün meleklerin, her biri bir işteymis<br /> Hak Calabın zikrin eden İNCİL benem KURAN benem</p> <p>Gördüm diyen değil, gören<br /> Bildim diyen değil, bilen<br /> Bilen O’dur, gösteren O,<br /> Aşka esir olan benem</p> <p>Deli oldum adım Yunus<br /> Aşk oldu bana kılavuz<br /> Hazrete değin yalınız<br /> Yüz sürüyü varan benem</p> <hr /> <h3 id="bu-zamanda-muslumanlar">BU ZAMANDA MÜSLÜMANLAR</h3> <p>Müslümanlar zamane yatlı oldu<br /> Helal yenmez, haram kıymetli oldu<br /> Fakirler miskinlikten çekti elin<br /> Gönüller yıkıben heybetli oldu</p> <p>Peygamber yerine geçen hocalar<br /> Bu halkın başına zahmetli oldu<br /> Yunus gel aşık isen tevbe eyle<br /> Nasuh’a tevbe ucu kutlu oldu</p> <p>Nasuh tevbesi : Bir daha bozmamak üzere edilen tevbe</p> <hr /> <h3 id="asiklar-olmez">AŞIKLAR ÖLMEZ</h3> <p>Ya rab bu ne derttir derman bulunmaz<br /> Benim garip gönlüm aşktan usanmaz<br /> Aşık ki cana kaldı aşık olmaz<br /> Canın terketmeyen, ma’şukun bulmaz</p> <p>Aşk pazarıdır bu canlar satılır<br /> Satarım canımı kimseler almaz<br /> Aşık, bir kişidir, Bu dünya malın<br /> Ahiret korkusun bir pula saymaz</p> <p>Bu dünya ol ahiretten içeri<br /> Aşıkın yeri var kimseler bilmez<br /> Yunus öldü diye sela verirler<br /> Ölen hayvan imiş, AŞIKLAR ÖLMEZ</p> <hr /> <h3 id="gonul-calabin-tahti">GÖNÜL CALABIN TAHTI</h3> <p>Miskinlikte buldular, kimde erlik var ise<br /> Merdivenden ittiler, yüksekten bakar ise<br /> Gönül yüksekte gezer, dem-be-dem yoldan azar<br /> Dış yüzüne o sızar içinde ne var ise</p> <p>Ak sakallı pir hoca, bilemez hali nice<br /> Emek vermesin hacca, bir gönül yıkar ise<br /> Sağır işitmez sözü, gece sanar gündüzü<br /> Kördür münkirin gözü, alem münevver ise</p> <p>Gönül Calabın tahtı, CALAP gönüle baktı<br /> İki cihan bedbahtı, kim gönül yıkar ise<br /> Sen sana ne sanırsan ayrugada onu san<br /> Dört kitabın manası budur eğer var ise</p> <p>Bildik gelenler geçmiş, konanlar geri göçmüş<br /> Aşk şarabından içmiş, kim mana duyar ise<br /> Yunus yoldan azuban, yüksek yerde durmasın<br /> Sinle sırat görmeye, sevdiği didar ise</p> <p>Dem-be-dem : Zaman zaman<br /> Münevver : Bilgili, aydın<br /> Calap : ALLAH<br /> Pir koca : İhtiyar<br /> Bedbaht : Talihsiz<br /> Sin : Mezar<br /> Sırat : Cennet yolu<br /> Didar : Allaha kavusma, hakkın yüzü</p> <hr /> <h3 id="ki̇me-gonul-veri̇r-i̇sem">KİME GÖNÜL VERİR İSEM</h3> <p>Kime gönül verir isem, benim ile yar olmadı<br /> Halim bilip derdim sorup bana vefadar olmadı<br /> Haktan meğer takdir idi, Aşık oldu gönlüm sana<br /> Hiç kimseler bencileyin, aşka giriftar olmadı</p> <p>İbrahime Nemrud odunu, aşktır gülistan eden<br /> Aşktan nazar ericeğiz, gülzar oldu nar olmadı<br /> Aşkta kahırlar çok olur, Aşıklara gayret gerek<br /> Yunus aşık oldun ise, aşıklarda ar olmadı</p> <p>Giriftar : Tutkun olmak, tutulmak<br /> Gülistan,gülzar : Gül bahcesi<br /> Nar : Ateş<br /> Ar : Utanma</p> <hr /> <h3 id="ask-ver-bana">AŞK VER BANA</h3> <p>İlahi bir aşk ver bana, kandalığım bilmeyeyim<br /> Yavı kılayım ben beni, isteyiben bulmayayım<br /> Al gider benden benliği, doldur içime şenliği<br /> Diriliğimde öldür beni, varıp orda ölmeyeyim</p> <p>Bülbül olup öteyim, dost bahçesinde yatayım<br /> Gül oluben açılayım, ayruk dahi solmayayım<br /> Aşkdır derdin dermanı, aşk yoluna koydum canı<br /> Yunus Emre eydur bunu, bir dem aşksız olmayayım.</p> <p>Kanda : Nerede<br /> Yavı kılmak: Kaybetmek<br /> Ayruk : Artık, baska<br /> Eydur : Söylemek<br /> Dem : An,vakit</p> <hr /> <h3 id="ask">AŞK</h3> <p>işitin ey yarenler, kıymetli nesnedir aşk<br /> Sultanları kul eyler, hikmetli nesnedir aşk<br /> Akilleri şaşırır deryalara düşürür<br /> Kayaları söyletir, kuvvetli nesnedir aşk</p> <p>Aşksızlara verme öğüt, öğüdünden ala değil<br /> Aşksız adem hayvan olur, hayvan öğüt bilir değil</p> <hr /> <h3 id="sufi̇yi̇m-halk-icinde">SUFİYİM HALK iÇiNDE</h3> <p>Sufiyim halk içinde, tesbih elimden gitmez<br /> Dilim marifet söyler gönlüm hiç kabul etmez<br /> Söylerim marifeti, saluslanırım katı<br /> Miskinliğe dönmeye gönlümden kibir gitmez</p> <p>Görenler elim öper, tac u hırkaya bakar<br /> Söyle sanırlar beni, zerrece günah etmez<br /> Dışımda ibadetim sohbetim hoş taatım<br /> İç pazara gelince bin yıllık ayyar etmez</p> <p>Dışım derviş içim boş, dilim tatlı sözüm hoş<br /> Amma ettiğim işi dinin değişen etmez<br /> Yunus eksikliğini Allah’ına arz eyle<br /> Onun keremi çoktur sen ettiğin o etmez</p> <p>Saluslanmak : Hilekarlık, düzenbazlık.</p> <hr /> <h3 id="dervi̇sli̇k-dedi̇kleri̇">DERVİŞLİK DEDİKLERİ</h3> <p>Dervişlik dedikleri hırka ile tac degil<br /> Gönlün derviş eyleyen hırkaya muhtaç değil<br /> Durmuş marifet söyler, erene Yunus Emrem<br /> Yol eriyle yoldadır, yolsuza yoldaş değil</p> <hr /> <h3 id="hi̇c-bi̇r-ki̇si̇-bi̇lmez-bi̇zi̇">HİC BİR KİŞİ BİLMEZ BİZİ</h3> <p>Hiç bir kişi bilmez bizi, biz ne işin içindeyiz<br /> Ne hırsımız baydır bizim, ne nefsimiz içindeyiz<br /> Bir kimsenin devletine, ta’nediben biz gülmeyiz<br /> Ne munkiriz alimlere, ne tersanın Hacındayız<br /> Yunus eydur hey sultanım, özge şahım vardır benim<br /> Ko dünya altın gümüşün, ne bakır-u tacındayız</p> <p>Bay : Zengin<br /> Ta’netmek : Yermek, kınamak<br /> Özge : Başka<br /> Tersa: Hıristiyan<br /> Munkir : İnkar eden</p> <hr /> <h3 id="erenler-yolu">ERENLER YOLU</h3> <p>Canım erenler yolu inceden ince imiş<br /> Süleymana yol kesen şol bir karınca imiş<br /> Eydürler idi bana aşık avare olur,<br /> Geldi başıma gördüm, ol söz yerince imiş</p> <p>Dört kitabın manisin okudum hasıl ettim<br /> Aşka gelicek gördüm, bir uzun hece imiş<br /> İki kişi söyleşir Yunus’u görsem diye<br /> Biri eydur ben gördüm bir AŞIK koca imiş</p> <hr /> <h3 id="ab-i-hayat">AB-I HAYAT</h3> <p>Ab-I hayatın çeşmesi aşıkların visalidir<br /> Sohbeti aşk ile eder, susamışları yakmaya<br /> Aşk mı derim ben ona Tanrının uçmağın seve<br /> Uçmak hod bir tuzaktır eblehler canın tutmağa</p> <p>Aşık olan miskin olur<br /> Hak yoluna teslim olur<br /> Her ne dersen boyun tutar<br /> Çare yok gönül yıkmaya</p> <p>Ab-ı hayat : Ölümsüzlük suyu. Ledun ilmi, Hakka kavuşma.<br /> Visal : Kavuşma<br /> Uçmak : Cennet<br /> Hod : Kendi.<br /> Ebleh : Budala<br /> Miskin: Benliği terketmiş<br /> Boyun tutmak: Teslim olmak</p> <hr /> <h3 id="i̇si̇ti̇n-ey-yarenler">İŞİTİN EY YARENLER</h3> <p>İşitin ey yarenler<br /> Aşk bir güneşe benzer<br /> Aşk olmayan gönül<br /> Misal-i taşa benzer</p> <p>Taş gönülde ne biter<br /> Dilinde agu tüter<br /> Nice yumusak söylese<br /> Sözü savaşa benzer</p> <p>Geç Yunus endişeden<br /> Gerekse bu bişeden<br /> Ere aşk gerek evvel<br /> Ondan dervişe benzer</p> <p>Yaren : Dost<br /> Agu : Zehir<br /> Bişe : Orman</p> <hr /> <h3 id="sensi̇n-keri̇m">SENSİN KERİM</h3> <p>Sensin kerim sensin rahim, Allah sana sundum elim<br /> Senden artuk yoktur emim, Allah sana sundum elim<br /> Ecel geldi vade erdi, Bu ömrüm kadehi doldu<br /> Kimdir ki içmeden kaldı, Allah sana sundum elim</p> <p>Gözlerim göğe süzüldü, canım göğüsten üzüldü<br /> Dilim tetiği bozuldu, Allah sana sundum elim<br /> Geldim salacam sarılır, Dört yana sela verilir<br /> El namazıma derilir, Allah sana sundum elim</p> <p>Cun cenazeden şeştiler, üstüme toprak saçtılar<br /> Hep koyubeni kaçtılar, Allah sana sundum elim<br /> Yunus tap uzattın sözü, Allah’ına tutgil yüzü<br /> Didardan ayırma bizi, Allah sana sundum elim</p> <p>Emim : İlacım<br /> Salaca: Tabut taşıyan tahta<br /> Sela : Ölüm haberinin duyurulması<br /> Şeşmek: Çıkarmak<br /> Tap : Yeter, kafi<br /> Didar : Allahın cemali, yüzü</p> <hr /> <h3 id="cagirayim-mevlam-seni̇">ÇAĞIRAYIM MEVLAM SENİ</h3> <p>Dağlar ile taşlar ile çağırayım mevlam seni<br /> Seherlerde kuşlar ile çağırayım mevlam seni<br /> Sular dibinde mahi ile, sahralarda ahu ile<br /> Abdal olup ya hu diye çağırayım mevlam seni</p> <p>Gökyüzünde İSA ile Tur dağında MUSA ile<br /> Elindeki asa ile çağırayım mevlam seni<br /> Derdi okus EYYÜP ile, gözü yaşlı YAKUP ile<br /> Ol MUHAMMED mahbub ile çağırayım mevlam seni</p> <p>Hamd u şükrullah ile, vasf-ı kulhuvallah ile<br /> Daim zikrullah ile çağırayım mevlam seni<br /> Yunus okur diller ile, ol kumru bülbüller ile<br /> Hakkı seven kullar ile çağırayım mevlam seni</p> <p>Mahi : Balık<br /> Ahu : Ceylan<br /> Abdal : Derviş<br /> ya hu : Allah<br /> Okus : Çok<br /> Mahbub: Sevgili</p> <hr /> <h3 id="dertli̇-dolap">DERTLİ DOLAP</h3> <p>Dolap niçin inilersin, Derdim vardır inilerim<br /> Ben Mevlaya Aşık oldum, Onun için inilerim<br /> Benim adım dertli dolap, suyum akar yalap yalap<br /> Böyle emreyledi CALAP, Derdim vardır inilerim</p> <p>Beni bir dağda buldular, Kolum kanadım kırdılar<br /> Dolaba layık gördüler, derdim vardır inilerim<br /> Ben bir dağın ağacıyım, Ne tatlıyım ne Acıyım<br /> Ben Mevlaya duacıyım, Derdim vardır inilerim</p> <p>Şol dülgerler beni yondu, her azam yerine kondu<br /> Bu iniltim Haktan geldi, Derdim vardır inilerim<br /> Yunus burda gelen gülmez, Kişi muradına ermez<br /> Bu fanide kimse kalmaz, Derdim vardır inilerim.</p> <p>CALAP : Allah</p> <hr /> <h3 id="la-serike-okursun">LA ŞERiKE OKURSUN</h3> <p>La şerike okursun, sonra şerik katarsın<br /> Bire iki demegil, fitne kimden tutarsın<br /> Cun KURAN gökten indi, Onu Allah buyurdu<br /> Ondan haber ver bana, ha kitaptan ötersin</p> <p>İlim okumaktan gerek kendözünü bilmektir<br /> Kendözünü bilmezsen bir hayvandan betersin<br /> Kılarsın riya namaz, günahın çok hayrın az<br /> Dinle neye varır söz, Cehennemde bitersin</p> <p>Halka fetva verirsin, Ne için sen tutmazsın<br /> İhlas ile gelirsen bizden nesne utarsın<br /> Sen fakihsin ben fakir, sana hiç tan’umuz yok<br /> İlmin var amelin yok, günahlara batarsın</p> <p>Utarsın : Kazanırsın<br /> Tan : Kınama</p> <hr /> <h3 id="canim-kurban-olsun">CANIM KURBAN OLSUN</h3> <p>Canım kurban olsun senin yoluna<br /> Adı güzel kendi güzel Muhammed<br /> Şefaat eyle bu kemter kuluna<br /> Adı güzel kendi güzel Muhammed</p> <p>Mu’min olanların çoktur cefası<br /> Ahirette olur zevk u sefası<br /> Onsekiz bir alemin Mustafa’sı<br /> Adı güzel kendi güzel Muhammed</p> <p>Yedi gökleri seyran eyleyen<br /> Kürsi’nin üstünde cevlan eyleyen<br /> Mi’racda ümmetini dileyen<br /> Adı güzel kendi güzel Muhammed</p> <p>Dört caryar anun gökçek yaridur<br /> Anı seven günahlardan beridur<br /> On sekiz bin alemin sultanıdur<br /> Adı güzel kendi güzel Muhammed</p> <p>Aşık Yunus nider dünyayı sensiz<br /> Sen hak Peygambersin şeksiz şüphesiz<br /> Sana uymayanlar gider imansız<br /> Adı güzel kendi güzel Muhammed</p> <p>Kemter : Değersiz<br /> Cevlan : Dolaşma<br /> Şek : Şüphe<br /> Şefaat : Bağışlanmasını dileme</p> <hr /> <h3 id="canlar-canini-buldum">CANLAR CANINI BULDUM</h3> <p>Canlar canını buldum bu canım yağma olsun<br /> Assı ziyandan geçtim dükkanım yağma olsun<br /> Ben benliğimden geçtim gözüm hicabın açtım<br /> Dost vaslına eriştim gumanım yağma olsun</p> <p>Benden benliğim gitti hep mülkümü dost yuttu<br /> La-mekana kavm oldum mekanım yağma olsun<br /> Taalluktan üzüştüm ol dosttan yana uçtum<br /> Aşk divanına düştüm divanım yağma olsun</p> <p>İkilikten usandım birlik hanına kandım<br /> Derd-i şarabın içtim dermanım yağma olsun<br /> Varlık cun sefer kıldı dost andan bize geldi<br /> Viran gönül nur doldu cihanım yağma olsun</p> <p>Geçtim bitmez sağınçtan usandim yaz u kıştan<br /> Bostanlar başın buldum bostanım yağma olsun<br /> Yunus ne hoş demişsin bal u şeker yemişsin<br /> Ballar balını buldum kovanım yağma olsun</p> <p>Assı : Kar, kazanç<br /> Hicab : Perde, örtü, utanç<br /> Vasl : Kavuşma<br /> Guman : Şüphe<br /> La-mekan : Mekansız<br /> Kavm : Kavim, yaşanılan yer, topluluk<br /> Taalluk : Alaka, ilgi<br /> Üzüşmek : Kesilmek, koparılmak<br /> Sağınç : Emel, istek</p> <hr /> <h3 id="dervi̇sli̇k-der-ki̇-bana">DERVİŞLİK DER Kİ BANA</h3> <p>Dervişlik der ki bana sen derviş olamazsın<br /> Gel ne diyeyim sana sen derviş olamazsın<br /> Derviş bağrı taş gerek gözü dolu yaş gerek<br /> Koyundan yavaş gerek sen derviş olamazsın</p> <p>Döğene elsiz gerek söğene dilsiz gerek<br /> Derviş gönülsüz gerek sen derviş olamazsın<br /> Dilin ile şakırsın çok maniler dokursun<br /> Vara yoğa kakırsın sen derviş olamazsın</p> <p>Kakımak varmışsa ger Muhammed de kakırdı<br /> Bu kakımak sende var sen derviş olamazsın<br /> Doğruya varmayınca Murşide ermeyince<br /> Hak nasib etmeyince sen derviş olamazsın</p> <p>Derviş Yunus gel imdi ummanlara dal imdi<br /> Ummana dalmayınca sen derviş olamazsın</p> <p>Kakımak : Kızmak, öfkelenmek<br /> Umman : Büyük deniz, okyanus</p> <hr /> <h3 id="tastin-yi̇ne-deli̇-gonul">TAŞTIN YİNE DELİ GÖNÜL</h3> <p>Taştın yine deli gönül sular gibi çağlar mısın<br /> Aktın yine kanlı yaşım yollarımı bağlar mısın<br /> Nidem elim ermez yare bulunmaz derdime çare<br /> Oldum ilimden avare beni bunda eğler misin</p> <p>Yavı kıldım ben yoldası onulmaz bağrımın başı<br /> Gözlerimin kanlı yaşı ırmak olup çağlar mısın<br /> Ben toprak oldum yoluna sen aşırı gözetirsin<br /> Şu karşıma göğüs geren taş bağırlı dağlar mısın</p> <p>Harami gibi yoluma arkuri inen karlı dağ<br /> Ben yarimden ayrı düştüm sen yolumu bağlar mısın<br /> Karlı dağların başında salkım salkım olan bulut<br /> Saçın çözüp benim için yaşın yaşın ağlar mısın</p> <p>Esridi Yunusun canı yoldayım illerim kanı<br /> Yunus düşte gördü seni sayru mısın sağlar mısın</p> <p>Yavı kılmak : Kaybetmek<br /> Yaşın yaşın : Gözyaşları döke döke<br /> Sayru, sayrı : Hasta</p> <hr /> <h3 id="soyle-garip-bencileyin">ŞÖYLE GARiP BENCiLEYiN</h3> <p>Acep şu yerde varmola şöyle garip bencileyin<br /> Bağrı baslı gözü yaşlı şöyle garip bencileyin<br /> Gezerim rum ile şamı, yukarı illeri kamu<br /> Çok istedim bulamadım, şöyle garip bencileyin</p> <p>Söyler dilim ağlar gözüm, gariplere göynür özüm<br /> Meğerki gökte yıldızım, şöyle garip bencileyin<br /> Nice bu dert ile yanam, ecel ere bir gün ölem<br /> Meğer ki sinim de bulam, şöyle garip bencileyin</p> <p>Bir garip olmuş diyeler, üç günden sonra duyalar<br /> Soğuk su ile yuyalar, şöyle garip bencileyin<br /> Hey Emrem Yunus biçare, bulunmaz derdine çare<br /> Var imdi gez şardan şare, şöyle garip bencileyin</p> <p>Bencileyin : Benim gibi<br /> Bağrı başlı : Gönlü yaralı<br /> Göynümek : İçten yanmak<br /> Sin : Mezar<br /> Şar : Şehir</p> <hr /> <h3 id="selam-olsun">SELAM OLSUN</h3> <p>Azrail alır canımız, kurur damarda kanımız<br /> Yuyıcağız kefenimiz, saranlara selam olsun<br /> Gider olduk dostumuza, eremedik kastımıza<br /> Namaz için üstümüze, duranlara selam olsun</p> <p>Sözdür söylenir araya, kimse değmez bu yaraya<br /> İltup bizi makbereye, koyanlara selam olsun<br /> AŞIK oldur HAKKI seve, HAK derdine kıla deva<br /> Bizim için hayır dua edenlere selam olsun</p> <p>Aşık Yunus söyler sözü, Kan yaş ile doldu gözü<br /> Bilmeyenler bilsin bizi, Bilenlere selam olsun</p> <p>Makbere : Kabir<br /> İltmek : İletmek, götürmek</p> <hr /> <h3 id="dervislik-yolu">DERViŞLiK YOLU</h3> <p>Bu dervişlik yoluna, aşk ile gelen gelsin<br /> Ya dervişlik neydiğin, bir zerre duyan gelsin<br /> Hele biz iş bu yola, gelmedik riya ile<br /> Bu melametlik donun, bizimle giyen gelsin</p> <p>Gözüyle gördüğünü, örte eteği ile<br /> Bu yol çok ince yoldur, yüreği duyan gelsin<br /> Her kim sever Allahı, rahmet kılar vallahi<br /> Dil sevgisiyle olmaz, Aşk ile yanan gelsin</p> <p>İşbu sözü diyenden, bize nişan gerektir<br /> Sözün kısası budur, canına kıyan gelsin<br /> Yunus söz ile kimse, kabliyete geçmedi<br /> Bud u vücud dermiyan ortaya koyan gelsin</p> <p>Melamet : Kınanma<br /> Kabliyet : Öne geçmek<br /> Bud u vücud dermiyan : Varlığını vücudunu aradan çıkaran</p> <hr /> <h3 id="sol-cenneti̇n-irmaklari">ŞOL CENNETİN IRMAKLARI</h3> <p>Şol cennetin ırmakları akar Allah deyu deyu<br /> Çıkmış islam bülbülleri öter Allah deyu deyu<br /> Salınır tuba dalları, Kuran okur hem dilleri<br /> Cennet bağının gülleri, kokar Allah deyu deyu</p> <p>Kimi yiyip kimi içer, hep melekler rahmet saçar<br /> İdris nebi hulle biçer, biçer Allah deyu deyu<br /> Altındandır direkleri, Gümüştendir yaprakları<br /> Uzandıkca dudakları, biter Allah deyu deyu</p> <p>Aydan arıdır yüzleri, misk-i amberdir sözleri<br /> Cennette Huri kızları, gezer Allah deyu deyu<br /> Hakka aşık olan kişi, akar gözlerinin yaşı<br /> Pür nur olur içi dışı, söyler Allah deyu deyu</p> <p>Ne dilersen Haktan dile, Kılavuzla gir bu yola<br /> Bülbül aşık olmuş güle, öter Allah deyu deyu<br /> Açıldı gökler kapısı, rahmetle doldu hepisi<br /> Sekiz cennetin kapısı, açar Allah deyu deyu</p> <p>Rıdvan-durur kapı açan, idris-durur hulle biçen<br /> Kevser şarabını içen, kanar Allah deyu deyu<br /> Miskin Yunus var yarına, koma bugünü yarına<br /> Yarın Hakkın divanına, varam Allah deyu deyu</p> <p>Tuba : Cennet Ağacı<br /> Hulle : Elbise<br /> Nebi : Peygamber<br /> Rıdvan : Cennet, Cennet meleği</p> <hr /> <h3 id="elhamduli̇llah">ELHAMDULİLLAH</h3> <p>Haktan gelen şerbeti içtik elhamdulillah<br /> Şol kudret denizini geçtik elhamdulillah<br /> Şol karşıki dağları, meşeleri bağları<br /> Sağlık safalık ile aştık elhamdulillah</p> <p>Kuru idik yaş olduk, kanatlandık kuş olduk<br /> Birbirmize eş olduk, uçtuk elhamdulillah<br /> Vardığımız illere şol safa gönüllere<br /> Halka tapduk manisin saçtık elhamdulillah</p> <p>Beri gel barışalım, yad isen bilişelim<br /> Atımız eğerlendi estik elhamdulillah<br /> İndik Rum’u kışladık, çok hayır şer işledik<br /> Uş bahar geldi geri göçtük elhamdulillah</p> <p>Dirildik pınar olduk, irkildik ırmak olduk<br /> Artık denize dolduk, taştık elhamdulillah<br /> Taptuğun tapusuna, kul olduk kapusuna<br /> Yunus miskin çiğ idik, piştik elhamdulillah</p> <hr /> <h3 id="hakki-buldum-can-i̇ci̇nde">HAKKI BULDUM CAN İÇİNDE</h3> <p>Baştan ayağa değin, Haktır ki seni tutmuş<br /> Haktan ayrı ne vardır, Kalma guman içinde<br /> Bir isen birliğe gel, ikiyi bırak elden<br /> Bütün mana bulasın, sıdk u iman içinde</p> <p>Girdim gönül şehrine, daldım onun bahrine<br /> AŞK ile gider iken, iz buldum can içinde<br /> Bu izimi izledim, sağım solum gözledim<br /> Çok acaibler gördüm, yoktur cihan içinde</p> <p>Yunus senin sözlerin, manadır bilenlere<br /> Söylenecek sözlerin devr-i zaman içinde</p> <p>Guman : Şüphe<br /> Bahri : Deniz</p> <hr /> <h3 id="can-i̇ci̇nde-can-ol">CAN İÇİNDE CAN OL</h3> <p>Can olgil can içinde, kalma guman içinde<br /> İstediğin bulasın, yakın zaman içinde<br /> Rüku secde de kalma, Ameline dayanma<br /> İlm u amel gark olur, naz u niyaz içinde</p> <p>İkiligi terketgil birlik makamın tutgil<br /> Canlar canın bulasın, işbu dirlik içinde<br /> Şeriat korucudur, hakikat ordusunda<br /> Senin için korunur, hasıl ordu içinde</p> <p>Aynel-yakin görüptür, Yunus mecnun oluptur<br /> Bir ile bir oluptur, Hakkel-yakin içinde</p> <p>Aynel-yakin : Hakka Aşık olanların ulaştığı mertebe<br /> Hakkel-yakin : Aşkın artıp, HAK ile BiR olma, (ayrılığın kalkması)</p> <hr /> <h3 id="butun-alem-bir-i̇ci̇nde">BÜTÜN ALEM BiR İÇİNDE</h3> <p>Onsekizbin alemin cümlesi BiR içinde<br /> Kimse yok BiR den ayruk, söylenir BiR içinde<br /> Cümle BiR onu BiRler, cümle ona giderler<br /> Cümle dil onu söyler, her BiR tebdil içinde</p> <p>Kim gördü onu ayan, ne nakşu ne hod nişan<br /> Söz “len terani” dir, Musa’ya Tur içinde<br /> Yunus sen ne dilersin, dostu görem der isen<br /> Ayandır görenlere, ol gönüller içinde</p> <p>Tebdil : Değişik görünmek, değişik<br /> ayruk : Başka<br /> Len terani : Allahın, Musa Peygambere “Beni göremezsin” hitabı<br /> Ayan : Açık, açıkca ortada</p> <hr /> <h3 id="ol-calabimin-aski">OL CALABIMIN AŞKI</h3> <p>Ol calabımın aşkı bağrımı baş eyledi<br /> Aldı benim gönlümü, sırrımı faş eyledi<br /> Hergiz gitmez gönülden hiç eksik olmaz dilden<br /> Calab kendi nurunu gözüme tuş eyledi</p> <p>Can gözü onu gördü, dil ondan haber verdi<br /> Can içinde oturdu, gönlümü arş eyledi<br /> Bir kadeh sundu cana, can içti kana kana<br /> Dolu geldi peymane, canı sarhoş eyledi</p> <p>Esruk oldu canımız, dur döker lisanımız<br /> Ol calabımın aşkı, beni sarhoş eyledi<br /> Yunus imdi avunur, dostu gördü sevinir<br /> Erenler mahfilinde aşka cünbüş eyledi</p> <p>Faş : Gizliyi açıklama<br /> Tuş etmek : Yönelmek, yöneltmek<br /> Peymane : Büyük Kadeh<br /> Mahfil : Meclis, toplantı yeri</p> <hr /> <h3 id="sun-kadehi̇-ey-saki">SUN KADEHİ EY SAKi</h3> <p>Doldur bize sun kadehi, Aşk şarabından ey saki<br /> Ol denizden içir bize, k’andan içer seyh u faki<br /> Kim ki bir dem sohbet ola, mufti müderris mat ola<br /> Bir ilahi devlet ola, ondan içen oldu baki</p> <p>Okudun yedi mushafı, ha taat gösterir safi<br /> Çünki amel eylemedin, gerekse var yüzyıl oku<br /> Bin kez hacca vardın ise, Bin kez gaza kıldın ise<br /> Bir kez gönül kırdı, ise gerekse var yollar doku</p> <p>Gönül mü yeğ, Kabe mi yeğ, eyit bana aklı eren<br /> Gönlü yeğ-durur zira kim gönüldedir dost durağı<br /> Yunus işin budur, hemen tutgil gönüller eteğin<br /> Dilersen baki olasın, gönüller oldu baki</p> <p>K’andan : ki ondan<br /> faki : FIKIH alimi</p> <hr /> <h3 id="ya-muhammed-canim-arzular-seni̇">YA MUHAMMED CANIM ARZULAR SENİ</h3> <p>Arayı arayı bulsam izini<br /> İzinin tozuna sürsem yüzümü<br /> Hak nasip eylese görsem yüzünü<br /> Ya Muhammed canım arzular seni</p> <p>Bir mübarek sefer olsa da gitsem<br /> Kabe yollarında kumlara batsam<br /> Hub cemalin bir kez düşte seyretsem<br /> Ya Muhammed canım arzular seni</p> <p>Yunus metheyledi seni dillerde<br /> Sevilirsin bütün bu gönüllerde<br /> Ağlayı ağlayı gürbet ellerde<br /> Ya Muhammed canım arzular seni</p> <hr /> <h3 id="geldi-gecti-omrum-beni̇m">GELDi GEÇTi ÖMRÜM BENİM</h3> <p>Geldi geçti ömrüm benim, şol yel esip geçmiş gibi<br /> Hele bana şöyle geldi, şol göz yumup açmış gibi<br /> İşbu söze hak tanıktır, Bu can gövdeye konuktur<br /> Bir gün ola çıka gide, kafesten kuş uçmuş gibi</p> <p>Bir hastaya vardın ise, bir içim su verdin ise<br /> Yarın anda karşı gele, Hak şarabın içmiş gibi<br /> Bir miskini gördün ise, bir eskice verdin ise,<br /> Yarın anda karşı gele, Hak libasın biçmiş gibi<br /> Yunus Emre bu dünyada iki kişi kalır derler<br /> Meğer HIZIR, İLYAS ola, Ab-ı hayat içmiş gibi</p> <hr /> <h3 id="asik-masuk">AŞIK — MAŞUK</h3> <p>Helal kıldı maşuka, Aşık kendi kanını<br /> Maşuk nakşından okur, Aşk eri kuranını<br /> Yardan ayrı olunca, asılıp ölmek yeğdir<br /> Aşık kendi bırakır boynuna urganını</p> <p>Gitmez aşık gözünden, hergiz maşuk hayali<br /> Nitekim ZELHA verir YUSUF un nişanını<br /> Dirlik budur maşuka, Aşık yolunda öle<br /> Sorarlar ise eydem aşıkın burhanını</p> <p>BELKIS ile SÜLEYMAN aşka düştü bir zaman<br /> İsteyip bulmadılar bu derdin dermanını<br /> Gökteki HARUT MARUT, Aşk için indi yere<br /> Zühre yüzün görünce unuttu rahmanını</p> <p>FERHAD bu aşk yolunda başın külünge tuttu<br /> HÜSREV ŞİRİN derdinden dosta verdi canını<br /> LEYLA ile MECNUN işi aceb gelir bu halka<br /> Abdurrezzak terketti aşk için imanını<br /> Zamane vefaları cefa gelir Yunus’a<br /> Bir doğru yar bulunca feda kılar canını</p> <p>Burhan : Delil<br /> Güzaf : Bos laf<br /> Külüng : Kazma</p> <hr /> <h3 id="severem-ben-seni̇-candan-i̇ceri̇">SEVEREM BEN SENİ CANDAN İÇERİ</h3> <p>Severem ben seni candan içeri<br /> Yolum vardır bu erkandan içeri<br /> Beni sorma bana benden değilem<br /> Suretim boş yürür dondan içeri</p> <p>Tecelliden nasib erdi kimine<br /> Kiminin maksudu bundan içeri<br /> Senin aşkın beni benden alıptır<br /> Ne Şirin dert bu dermandan içeri</p> <p>Şeriat tarikat yoldur varana<br /> Hakikat Marifet andan içeri<br /> SÜLEYMAN kuş dili bilir dediler<br /> SÜLEYMAN var SÜLEYMAN dan içeri</p> <p>Unuttum din diyanet, kaldı benden<br /> Bu ne mezheptir, dinden içeri<br /> Dinin terk edenin küfürdür işi<br /> Bu ne küfürdür imandan içeri<br /> Geçer iken Yunus şeş oldu dosta<br /> Ki kaldı kapıda andan içeri</p> <p>Suret : Yüz, dış görünüş<br /> Don : Elbise<br /> Tecelli: Görünme, belirme<br /> Gün : Gündüz, güneş<br /> Şeş olmak: Karşılaşma, raslamak</p> <hr /> <h3 id="bulduk-ol-cani">BULDUK OL CANI</h3> <p>Aşk ile ister idik yine bulduk ol canı<br /> Gömlek edinmiş giyer suret ile bu teni<br /> Girmiş surette geçer, cümle işleri düzer<br /> Geri kendiye söyler, gevher ile bu kanı</p> <p>Bu dünya bir pazardır, suretler dükkan olmuş<br /> Bu dükkana giriben, oldur satan bu kanı<br /> Bir niceler kayırır, bunca malım kaldı der<br /> Veren oldur alan ol, sormaz nedir ziyanı<br /> Yunus imdi sen senden, ayrı değilsin candan<br /> Sen sende bulmaz isen, nerde bulasın anı</p> <p>Suret : Yaratılmış şeyler<br /> Kan : Maden</p> <hr /> <h3 id="bi̇r-saki̇den-i̇cti̇k-sarap">BİR SAKİDEN İÇTİK ŞARAP</h3> <p>Bir sakiden içtik şarap, Arştan yüce meyhanesi<br /> Ol sakinin mestleriyiz, canlar onun meyhanesi<br /> Bir meclistir meclisimiz, anda ciğer kebap olur<br /> Bir şemdir burda yanan, güneş onun pervanesi</p> <p>Aşk oduna yananların, Kulli vücudu nur olur<br /> Ol od bu oda benzemez, hiç belirmez zebanesi<br /> Ondaki mest olanların, “Enel hak” tır sözleri<br /> Hallac Mansur gibidir en kemine divanesi</p> <p>Ol meclisin bekrileri, şol şah-ı Edhem gibidir<br /> Belh şehrinde yüzbin ola her guşede viranesi<br /> Yunus bu cezbe sözlerin cahillere söylemegil<br /> Bilmezmisin cahillerin nice geçer zamanesi</p> <p>Saki : İçki dağıtan<br /> Mest : Sarhoş<br /> Peymane: Kadeh<br /> Şem : Hepsi<br /> Zebane : Alev<br /> Kemine : En aşağı<br /> Bekri : Sarhoş<br /> Guşe : Köşe<br /> Cezbe : İlahi sarhoşluk hali</p> <hr /> <h3 id="soyleyemem">SÖYLEYEMEM</h3> <p>Ey yarenler eydemezem, canım neye yandığını<br /> Dil ile vasfedemem, gönlümü kim aldığını<br /> Gönlüm dolu sığmaz dile, Aşıktır ol kim hal bile<br /> Aşk niceyi verdi yele, anlayamaz nolduğunu</p> <p>Aşktan haber bilenlerin, Aşk derdiyle dolanların<br /> Küfrü iman olanların, ayıplaman güldüğünü<br /> Ağlamak gülmektir aşıka, dirilmek ölmektir aşığa<br /> Kahr ile lütfü bir bilir, bilmez melul olduğunu</p> <p>Aşık yunus eyledi lal, Yunus kanı aşka helal<br /> Koy verin etsin paymal, görmesin ayrıldığını</p> <p>Eydemezem : Söyleyemem<br /> Vasfetmek : Tasvir etmek<br /> Melul : Üzülen<br /> Kahr : Güçlük, zor<br /> Lütuf : İhsan, iyilik<br /> Paymal : Ayak altında çiğnenmiş</p> <hr /> <h3 id="ezelden-var-i̇di̇">EZELDEN VAR İDİ</h3> <p>Ezeliden var idi, canımda bu aşk odu<br /> Eşkere etmez idim, bilirdim ki dost koydu<br /> Ben razıyam bu yolda, günde bin kez yanarsam<br /> Şekerden daha tatlı, şirindir aşkın tadı</p> <p>Aşk anadan doğmadı, kimseye kul olmadı<br /> Hükmüne kıldı esir, cümle bilişi, yadı<br /> Aşka mecnun olanlar, assı ziyandan farig<br /> Korkmaz ıssı soğuktan, pes ne biliser odu</p> <p>Ezeli : Evveli olmayan<br /> Eşkere : Açıklamak<br /> Biliş : Tanıdık<br /> Yad : Yabancı<br /> Assı : Kazanç, kar<br /> Is : Sahip<br /> Farig : Vazgeçmiş</p> <hr /> <h3 id="sirra-erdi̇m">SIRRA ERDİM</h3> <p>Ben bunda seyr eder iken, aceb sırra erdim ahi<br /> Bir siz dahi sizde görün, dostu bende gördüm ahi<br /> Bende baktım bende gördüm, benim ile BiR olanı<br /> Suretime can vereni, Kimduğini bildim ahi</p> <p>İsteyuben bulamazam, o ben isem ya ben hani<br /> Seçemedim ondan beni, bir kez o oldum ahi<br /> Maşuk benimledir bile, ayrı değil kıldan kıla<br /> Irak sefer bizden kala, dostu yakın gördüm ahi</p> <p>Munim oldum yoksul iken, benim oldu kevn-i mekan<br /> Yerden göğe magrib meşrik, yere göğe doldum ahi<br /> Nitekim ben beni bildim, bu oldu ki HAKKI buldum<br /> Korkum onu buluncadı, korkudan kurtuldum ahi<br /> Yunus kim öldürür seni, veren alır tatlı canı<br /> Bu canlara hükmedenin, kim olduğun buldum ahi</p> <p>Acep : Garip<br /> Ahi : Kardeş<br /> Kimduğini: Kim olduğunu<br /> Munim : Nimet veren(Hak)<br /> Kevn-i Mekan :Var olan her şey<br /> Magrib, Meşrik : Doğu, Batı</p> <hr /> <h3 id="ask-bahri̇si̇">AŞK BAHRİSİ</h3> <p>Benem ol aşk bahrisi denizler hayran bana<br /> Derya benim katremdir zerreler umman bana<br /> Kafdağı zerrem değil ay u güneş bana<br /> Haktır aslım şek değil, Murşittir kuran bana</p> <p>Yok iken ol barigah, var idi ol padişah<br /> Ah bu aşk elinden ah, dert oldu derman bana<br /> ADEM yaratılmadan can kalıba girmeden<br /> Şeytan lanet olmadan arş idi seyran bana</p> <p>Yaratıldı MUSTAFA, yüzü gül gönlü safa<br /> Ol kıldı bize vefa, ondandır ihsan bana<br /> Şeriat ehli ırak eremez bu menzile<br /> Ben kuş dilin bilirim, söyler SÜLEYMAN bana<br /> Yunus bu halk içinde eksikliktir HAK bilir<br /> Divane olmuş çağırır, dervişlik buhtan bana</p> <p>Bahri : Bir cins deniz ördeği, deniz<br /> Derya : Deniz<br /> Katre : Damla<br /> Umman : Okyanus<br /> Zerre : En kucuk parca<br /> Murşit : Rehber, Hak aşığı, Şeyh<br /> Arş : Göğün en yüksek katı<br /> Safa : Berraklık<br /> Vefa : Sözde durma,<br /> İhsan : Lütuf, bağış<br /> Şeriat : Kuranın yüzeysel emirleri<br /> Ehil : İş bilen<br /> Menzil : Varılacak hedef<br /> Buhtan : İftira</p> <hr /> <h3 id="ni̇teli̇gi̇m-soran">NİTELİĞİM SORAN</h3> <p>Niteliğim soran işit hikayet<br /> Su vu toprak od u yel oldu suret<br /> Dört muhalif nesneden dört duvarın<br /> Sazıkar eyledi verdi keramet</p> <p>Yel ile toprağı kıldı muallak<br /> Su içinde odu tuttu selamet<br /> Rızkı ömrü tamam eyledi henüz<br /> Şeş cihet olmadan tuttugu kisvet</p> <p>Baki tertiplerimi şerh edeyim<br /> İnayet mevcudu sem’u basaret<br /> Aklımın haberi bugünkü değil<br /> Onu er derisen evvelki ayet<br /> Yunus ile bu ne denli nasibim<br /> Gönül dost durağı, dilim şehadet</p> <p>Sazıkar : Uygun<br /> Muallak : Asılı, havada duran<br /> Şerh : Açıklama<br /> İnayet : Yardım<br /> Sem : İşitme<br /> Basaret : Görme</p> <hr /> <h3 id="ask-i̇mamdir-bi̇ze">AŞK İMAMDIR BİZE</h3> <p>Aşk imamdır bize, gönül cemaat<br /> Kıblemiz dost yüzü daimdir salat<br /> Dost yüzün göricek, şirk yağmalandı<br /> Anıncun kapıda kaldı şeriat</p> <p>Gönül secde kılar, dost mihrabında<br /> Yüzün yere vurup kılar münacat<br /> Münacat gibi vakt olmaz arada<br /> Kim ola dost ile bu demde halvet</p> <p>Şeriat eydur, sakın şartı bırakma<br /> Şart ol kişiye kim ede hiyanet<br /> Erenler nefesi devletli rumuz<br /> Onunla fitneden olduk selamet<br /> “Beli” kavlin dedik evvelki demde<br /> Henuz bir demdir, ol vakt u bu saat</p> <p>Derildi beşimiz, bir vakte geldi<br /> Beşi bir eyleyip, kim kıla taat<br /> Biz kimse dinine hilaf demeziz<br /> Din tamam olucak doğar muhabbet</p> <p>Doğruluk bekleyen dost kapısında<br /> Gümansız ol bulur ilahi devlet<br /> Yunus ol kapıda kemine kuldur<br /> Ezelden ebede dektir bu izzet</p> <p>Şirk : Allaha ortak koşma<br /> Mihrab : Kıbleyi gosteren yer<br /> Münacat : Yalvarma<br /> Halvet : Yalnız kalma<br /> Beli : Yaratılan ruhların Allaha verdikleri söz<br /> (Evet sen rabbimizsin anlamında)<br /> Rumuz : İşaret, söz, simge<br /> Fitne : Hile, ayartma<br /> Kavl : Söz<br /> Derilmek : Düzenlenmek<br /> Hilaf : Karşı, aksi<br /> Güman : Şüphe<br /> Kemine : Aciz, en değersiz</p> <hr /> <h3 id="asiklara-di̇n-ne-hacet">AŞIKLARA DİN NE HACET</h3> <p>Din umillet sorar isen, aşıklara din ne hacet<br /> Aşık kişi harab olur, harab bilmez din diyanet<br /> Aşıkların gönlü gözü maşuk diye gitmiş olur<br /> Ayruk surette ne kalır kim kılısar zühd u taat</p> <p>Taat kılan uçmağ için din tutmayan tamu için<br /> Ol ikiden farig olur, neye benzer bu işaret<br /> Her kim dostu sever ise, dosttan yana gitmek gerek<br /> İşi gücü dost olucak, cümle işten olur azat</p> <p>Onun gibi maşukanın haberini kim getirir<br /> CEBRAİL-İ MURSEL sığmaz, böyle olundu işaret<br /> Soru hesap olmayısar, dünya ahret kovana<br /> MUNKER u NEKiR ne sorar terkolucak cümle murad<br /> Havf u reca gelmez onda varlık yokluk bırakana<br /> İlm u amel sığmaz onda ne terazi var ne sırat</p> <p>Ol kıyamet pazarında her bir kula BAŞ kaygısı<br /> Yunus sen aşıklar ile hiç görmeyesin kıyamet</p> <p>Hacet : İhtiyaç<br /> Di˜anet : Dini kurallar, yordamlar<br /> Farig : Vazgecmek<br /> Havf u reca : Korku ve ümit</p> <hr /> <h3 id="ciktim-erik-dalina">CIKTIM ERiK DALINA</h3> <p>Çıktım erik dalına anda yedim üzümü<br /> Boştan ıssı kakıyıp, der ne yersin kozumu<br /> Ağrılık yaptı bana, buhtan eyledim ona<br /> Çerçi de geldi dedi, niye aldın kuzumu</p> <p>Kerpiç koydum kazana, poyraz ile kaynattım<br /> Nedir diye sorana, bandım verdim özünü<br /> İplik verdim çulhaya sarıp yumak etmemiş<br /> Becid becid ısmarlar, gelsin alsın bezini</p> <p>Bir serçenin kanadın, kırk katıra yüklettim<br /> Çift dahi çekemedi, şöyle kaldı kazını<br /> Bir sinek bir kartalı salladı urdu yere<br /> Yalan değil gerçektir ben de gördüm tozunu</p> <p>Bir kut ile güreştim, elsiz ayağım aldı<br /> Güreşip basamadım göyündürdü özümü<br /> Kaf dağından bir taşı şöyle attılar bana<br /> Öylelik yola düştü, bozayazdı yüzümü</p> <p>Balık kavaga çıkmış, zift turşusu yemeğe<br /> Leylek koduk doğurmuş baka şunun sözünü<br /> Gözsüze fısıldadım sağır sözüm işitmiş<br /> Dilsiz çağırıp söyler dilimdeki sözümü</p> <p>Tosbağaya sataştım, gözsüzsepek yoldaşı<br /> Sordum sefer nereye, Kayseri’ye azimli<br /> YUNUS BİR SÖZ SÖYLEDİN,HİÇ BİR SÖZE BENZEMEZ<br /> MUNAFIKLAR YÜZÜNDEN ÖRTTÜN MANA YÜZÜNÜ</p> <p>Issı : Sahibi<br /> Kakımak: Kızmak<br /> Koz : Ceviz<br /> Buhtan : İftira<br /> Çerçi : Seyyar satıcı<br /> Becid : Acele<br /> Küt : Kötürüm<br /> Göyündürmek : Kendi kendine yanmak<br /> Koduk : Sıpa<br /> Gözsüzsepek : Köstebek<br /> Munafık: İçi dışı bir olmayan, sahte müslüman</p> <hr /> <h3 id="sozleri̇n-asli">SÖZLERİN ASLI</h3> <p>Ey sözlerin aslın bilen, gel de bu söz kandan gelir<br /> Söz aslını anlamayan, sanır bu söz benden gelir<br /> Söz karadan aktan değil, yazıp okumaktan değil<br /> Bu yürüyen halktan değil, halık avazından gelir</p> <p>Ne elif okudum ne cim varlığındandır kelecim<br /> Bilmeye yüzbin müneccim, taliim ne ıldızdan gelir<br /> Şule bize aydan değil, Aşk eri bu soydan değil<br /> Rızkımız bu evden değil, derya-yı ummandan gelir</p> <p>Biz bir bahane arada, Ayruk de elden ne gele<br /> Hak cun emir eyler, Cana bu keleci andan gelir<br /> Yunus bir dert ile ah et, Kahr evinde neyler rahat<br /> Bu derde derman keffaret, bir ah ile suzdan gelir</p> <p>Kandan : Nereden<br /> Halık : Yaratan, Allah<br /> Elif, cim : Arap alfabesinden harfler<br /> Keleci : Söz<br /> Müneccim : Yıldız falcısı<br /> Ildız : Yıldız<br /> Şule : Işık<br /> Rızk : Nimet<br /> Ayruk : Başka<br /> Kahr : Dert<br /> Derman : İlaç, şifa<br /> Keffaret : Karşılık<br /> Süz : Yanıp tutuşma</p> <hr /> <h3 id="kogil-olum-endi̇sesi̇n">KOĞIL ÖLÜM ENDİŞESİN</h3> <p>Koğıl ölüm endişesin, Aşıklar ölmez bakidir<br /> Ölüm aşıkın nesidir cun nur-u ilahidir<br /> Ölümden ne korkarsın çünkü hakka yararsın<br /> Bil ki ebedi varsın, Ölmek fasid işidir</p> <p>Kal u bela denmeden, Kadimde bile idik<br /> Biz bir uçar kuş idik , vücut can budağıdır<br /> Yunus beşaret sana, gel derler dosttan yana<br /> Ol kimseye ol ana KULLUN YERCİ aslıdır</p> <p>Koğıl : Bırak<br /> Fasid : Fesatcı, bozguncu<br /> Kal u bela : Yaratanın, Rabliğini ruhlara onaylattığı söz<br /> Kadim : Ezel, öncesi olmayan zaman, Allah<br /> Biliş : Tanışıklık<br /> Beşaret : Müjde<br /> Kullun yerci : Herşey döner (Haktan gelen hakka dönecektir)</p> <hr /> <h3 id="asik-midir">AŞIK MIDIR</h3> <p>Canını aşk yoluna vermeyen aşık mıdır<br /> Cehdeyleyip ol dosta ermeyen aşık mıdır<br /> Dost sevgisin gönülde, can ile berkitmeyen<br /> Tul-i emel defterin dürmeyen aşık mıdır</p> <p>Nefs arzusundan geçip, aşk kadehinden içip<br /> Dost yoluna er gibi, durmayan aşık mıdır<br /> Dün ü gün ü riyazetde halvetlerde diz çokup<br /> Sohbetlerde baş çatıp, durmayan aşık mıdır</p> <p>Yunus imdi ol dostun, cefasına sabreyle<br /> Yüreğine aşk odun, Urmayan aşık mıdır</p> <p>Cehd : Gayret<br /> Berkitmek : Pekiştirmek<br /> Tül-i emel : Aşırı isteklerden oluşan emeller<br /> Nefs : Öz varlık, can, arzular emeller kaynağı<br /> Riyazet : Nefs terbiyesi<br /> Halvet : Yalnızlık<br /> Cefa : Zorluk, sıkıntı<br /> Od : Ateş<br /> Urmak : Vurmak</p> <hr /> <h3 id="haki̇katin-manasi">HAKİKATIN MANASI</h3> <p>Hakikatin manisin şerh ile bilmediler<br /> Erenler bu dirliği, riya dirilmediler<br /> Hakikat bir denizdir, şeriattır gemisi<br /> Çoklar gemiden çıkıp, denize dalmadılar</p> <p>Bunlar gelip kapıya, şeriatta durdular<br /> İçeri giribeni ne vardır bilmediler<br /> Dört kitabı şerh eden, Asidir Hakikatte<br /> Zira tefsir okuyup, Manisin bilmediler</p> <p>Yunus adın sadıktır, bu yola geldin ise<br /> Adın değşirmeyenler, bu yola gelmediler</p> <p>Hakikat : Gerçek, sırların açıldığı makam<br /> Şeriat : Din yolunda dışsal emirleri içeren başlangıç aşaması<br /> Tefsir : Açıklama</p> <hr /> <h3 id="vucud-sehri̇">VÜCUD ŞEHRİ</h3> <p>İşbu vücud şehrine bir dem giresim gelir<br /> İçindeki sultanın yüzün göresim gelir<br /> İşidirim sözünü, göremezem yüzünü<br /> Yüzünü görmekliğe, canım veresim gelir</p> <p>Erenlerin sohbeti, arttırır marifeti<br /> Bi-dertleri sohbetden, her dem süresim gelir<br /> Miskin Yunusun canı, dört tabiat içinde<br /> Aşk ile can sırrına pinhan varasım gelir</p> <p>pinhan : Gizli</p> <hr /> <h3 id="ask-odu">AŞK ÖDÜ</h3> <p>Aşkın ödü ciğerimi yaka geldi yaka gider<br /> Garip başım bu sevdayı çeke geldi çeke gider<br /> Kar etti firak canıma, Aşık oldum sultanıma<br /> Aşk zincirin dost boynuma, taka geldi taka gider</p> <p>Arada olmasın naşı, onulmaz bağrımın başı<br /> Gözlerimin kanlı yaşı, aka geldi aka gider<br /> Aşık Yunusun sözleri efgan eder bülbülleri<br /> Dost bahçesinde gülleri, koka geldi koka gider</p> <p>Firak : Ayrılık</p> <hr /> <h3 id="sema">SEMA</h3> <p>Bu sema’a girmeyen sonra peşiman olur<br /> Erişir bizim ile ser-be-ser düşman olur<br /> Dosttur bizi okuyan, üstümüzde şakıyan<br /> Şimd’üçbuçuk okuyan derin Danışman olur</p> <p>Hey biçare Danışman, Et dervişi dervişhan<br /> Dervişlere erişen, işine pişman olur<br /> YUNUS eydur MEVLANA, epsem otur yerinde<br /> Bu sohbete doymayan sonra sevişken olur</p> <p>Epsem : Dilsiz</p> <hr /> <h3 id="ari̇fler-ortasinda">ARİFLER ORTASINDA</h3> <p>Arifler ortasında Sufilik satmayalar<br /> Cun Sufiye ihlas oldu, Aşka riya katmayalar<br /> Ya gel bildiğinden eyit, yahut bilenlerden işit<br /> Teslimin ucun tutup, hiç sözü uzatmayalar</p> <p>Kuran’ı virip idi, gönüle evim dedi<br /> Gönül ev ıssın bilmez ademden tutmayalar<br /> Mumsuz baldır şeriat, tortusuz yağdır tarikat<br /> Dost için balı yağa ne için katmayalar</p> <p>Evvel ADEM yanıldı, uçmakta buğday yedi<br /> İşi HAKtan bilenler şeytandan tutmayalar<br /> Şirin huylar eyleğil, tatlI sözler söyleğil<br /> Sohbetlerde YUNUSu hergiz unutmayalar</p> <p>Arif : İ˜lim irfan sahibi<br /> Sufi : Derviş, mutasavvıf<br /> Uçmak : Cennet<br /> Hergiz : Asla</p> <hr /> <h3 id="hak-i̇steyen">HAK İSTEYEN</h3> <p>Ey dünü gün HAK isteyen, bilmezmisin HAK kandadır<br /> Her kandasam anda hazır, kanda bakarsam andadır<br /> İstemegil HAKKI ırak, Gönüldedir HAKKA durak<br /> Sen senliğin elden bırak, tenden içeri candadır</p> <p>Gir gönüle bul andadır, benliğinin defterin dur<br /> Ol has gevher bil andadır sanam kim ol ummandadır<br /> Ol ummanda yüzbin gevher bir zerreden oldu kemter<br /> Ol cana zeval mi erer, canı ab-ı hayvandadır</p> <p>Eyleğil suretin viran, can sırrıdır ona eren<br /> Batın gözüdür dost gören zahir gözü yabandadır<br /> Kim ki gaflet icre geçer, canı zeval suyun içer<br /> Derviş gönlü arşta uçar, çünki mekanı ondadır</p> <p>Ab-ı hayvan : Ebedilik veren su<br /> Batın : İç, gizli<br /> Zahir : Dış, görünen</p> <hr /> <h3 id="yar-yuregi̇m-yar">YAR YÜREĞİM YAR</h3> <p>Yar yüreğim yar, gör ki neler var<br /> Bu halk içinde bize güler var<br /> Ko gülen gülsün, HAK bizim olsun<br /> Gafil ne bilir, HAKKI seven var</p> <p>Bu yol uzaktır menzili çoktur<br /> Geçidi yoktur, derin sular var<br /> Girdik bu yola Aşk ile bile<br /> Gurbetlik ile bizi salar var</p> <p>Her kim merdane, gelsin meydane<br /> Kalmasın cana kimde hüner var<br /> Yunus sen bunda meydan isteme<br /> Meydan içinde merdaneler var</p> <hr /> <h3 id="askin-oku">AŞKIN OKU</h3> <p>Dost senin aşkın oku key katı taştan geçer<br /> Aşkına düşen kişi can ile baştan geçer<br /> Dün ü günü zar olur aşkın ile yar olur<br /> Endişesi sen olan, cümle tesvişten geçer</p> <p>Aşkına düşenlerin, yüreği yanar olur<br /> Kendini sana veren, düğeli işten geçer<br /> Dünyanın muhabbeti agülü aşa benzer<br /> Ahırın sanan kişi, agülü aştan gecer</p> <p>Başında aklı olan, ücrete amel etmez<br /> Hurilere aldanmaz, göz ile kaştan geçer<br /> Yunusun gönlü gözü, doludur HAK sevgisi<br /> Sohbet ihtiyar eden, yad u bilişten geçer</p> <p>Key : Pek çok<br /> Tesviş : Kargaşa<br /> Düğeli : Bütün, hepsi<br /> İhtiyar : Seçmek, Seçkin</p> <hr /> <h3 id="erenler-nerededi̇r">ERENLER NEREDEDİR</h3> <p>Bilirmisiniz ey yarenler, gerçek erenler kandadır<br /> Kanda baksam anda hazır, Kanda isterem andadır<br /> Aşksızlara benim sözüm, benzer kaya yankısına<br /> Bir zerre aşkı olmayan, belli bilin yabandadır</p> <p>Yalancılık eylemeğil aşka yalan söylemeğil<br /> Bunda yalan söyleyenin, anda yeri zindandadır<br /> Ey kend’özün bilmeyen söz manisin bulmayan<br /> Hak varlığın istersen, Us ilm ile Kurandadır</p> <p>Allah benim dediğine, vermiş verir aşk varlığın<br /> Kimdeki var bir zerre aşk Calap varlığı ondadır<br /> Niceler eydur Yunusa Kocaldın sen aşkı koğıl<br /> Bu aşk bize yeni geldi, henuz dahi turfandadır</p> <hr /> <h3 id="askla-gelen-erenler">AŞKLA GELEN ERENLER</h3> <p>Aşkla gelen erenler içer aguyu nuş eder<br /> Topuğa çıkmayan sular, deniz ile savaş eder<br /> Bu sohbete gelmeyenler, HAK nefesi almayanlar<br /> Sürün onu burdan gitsin, Durur ise çok iş eder</p> <p>Cahildir mani’den almaz oturur kararı gelmez<br /> Öleceğini hiç sanmaz, yüzbin yıllık teşviş eder<br /> Dağ ne kadar yüksek ise yol onun üstünden aşar<br /> Yunus Emrem yolsuzlara yol gösterdi vu hoş eder</p> <p>Nuş etmek : İçmek<br /> Man’i : Anlam<br /> Tesviş : İşkillenme</p> <hr /> <h3 id="cefanin-adi-ask">CEFANIN ADI AŞK</h3> <p>Türlü türlü cefanın, adını aşk vermişler<br /> Bu cefaya katlanan, dosta halvet vermişler<br /> Kime ki aşk ulaşa, her dem kaynaya taşa<br /> İyi dirlik hem yavuz, dört yanında durmuşlar</p> <p>Her kim aşk eri ise, aşka müşteri ise<br /> Aşk onun yarı ise, canına öd urmuşlar<br /> Miskin Yunusun canı başında serencamı<br /> Aşka munkir ademi bu meydandan sürmüşler</p> <p>Halvet : Yalnızlık<br /> Serencam : Başa gelen<br /> Munkir : İnkar eden</p> <hr /> <h3 id="soz-ola-kese-savasi">SÖZ OLA KESE SAVAŞI</h3> <p>Sözü bilen kişinin, yüzünü ak ede bir söz<br /> Sözü pişirip diyenin işini sağ ede bir söz<br /> Söz ola kese savaşı, söz ola bitire başı<br /> Söz ola agülü aşı, yağ ile bal ede bir söz</p> <p>Kişi bile söz demini, Demeye sözün kemini<br /> Bu cihan cehennemini, Sekiz cennet ede bir söz<br /> Yunus şimdi söz yatından, söyle sözü gayetinden<br /> Pek sakın o sah katından, Seni ırak ede bir söz</p> <p>Dem : Etki<br /> Kem : Fena, değersiz<br /> Yat : Usul, yol yordam</p> <hr /> <h3 id="vucudda-bulduk">VÜCUDDA BULDUK</h3> <p>Mani evine daldık, vücuda seyran kıldık<br /> İki cihan seyrini, cümle vücudda bulduk<br /> Yedi gök yedi yeri, dağları denizleri<br /> Cenneti cehennemi, cümle vücudda bulduk</p> <p>Tevrat ile incili, Furkan ile Zeburu<br /> Bunlardan beyanı cümle vücudda bulduk<br /> Yunusun sözleri hak, cümlemiz dedik saddak<br /> Kanda istersen anda HAK, cümle vücudda bulduk</p> <p>Furkan : KURAN<br /> Saddak : Doğru</p> <hr /> <h3 id="bi̇r-nazarda-kalmayalim">BİR NAZARDA KALMAYALIM</h3> <p>Bir nazarda kalmayalım gel dosta gidelim gönül<br /> Hasret ile ölmeyelim gel dosta gidelim gönül<br /> Gel gidelim can durmadan suret terkini urmadan<br /> Araya düşman girmeden gel dosta gidelim gönül</p> <p>Gel gidelim kalma ırak dost için kılalım yarağ<br /> Şeyhin katındadır durak gel dosta gidelim gönül<br /> Terk edelim il u şarı dost için kılalım zarı<br /> Ele getirelim yarı gel dosta gidelim gönül</p> <p>Bu dünyaya kanmayalım fanidir aldanmayalım<br /> Bir iken ayrılmayalım gel dosta gidelim gönül<br /> Biz bu cihandan göçelim ol dost iline uçalım<br /> Arzu hevadan geçelim gel dosta gidelim gönül</p> <p>Kılavuz ol sen bana günilelim dosttan yanate<br /> Bakmayalım önden sona gel dosta gidelim gönül<br /> Bu dünya olmaz payidar aç gözünü canın uyar<br /> Olgıl bana yoldaş u yar gel dosta gidelim gönül</p> <p>Ölüm haberi gelmeden ecel yakamız almadan<br /> Azrail hamle kılmadan gel dosta gidelim gönül<br /> Gerçek erene varalım Hakk’ın haberin soralım<br /> Yunus Emre’yi bulalım gel dosta gidelim gönül</p> <p>Heva : Heves, nefse düşkünlük<br /> Günilmek : Yönelmek, kıskanmak<br /> Payidar, paydar : Devamlı, sürekli<br /> Yarağ kılmak : Hazırlanmak, hazırlık yapmak<br /> Terkin urmak : Terketmek, bırakmak</p> <hr /> <h3 id="tehi̇-gorme-ki̇mseyi̇">TEHİ GÖRME KİMSEYİ</h3> <p>Tehi görme kimseyi hiç kimsene boş değil<br /> Eksiklik ile nazar erenlere hoş değil<br /> Gönlünü derviş eyle dost ile biliş eyle<br /> Aşk eri şol ma’nide derviş içi boş değil</p> <p>Derviş bilir dervişi Hak yoluna durmuşu<br /> Dervişler Huma kuşu çaylak u baykuş değil<br /> Dervişlik aslı candan geçti iki cihandan<br /> Haber verir sultandan bellidir yad kuş değil</p> <p>Ey Yunus Hakk’ı bilen söylemez hergiz yalan<br /> İkilik ile gelen doğru yol bulmuş değil</p> <p>Tehi : Bos, kimsesiz<br /> Yad : Yabancı, el kişi<br /> Hergiz : Asla</p> <hr /> <h3 id="hak-calabim-hak-calabim">HAK CALABIM HAK CALABIM</h3> <p>Hak Calabım Hak Calabım sencileyin yok Calabım<br /> Günahlarımız yarlığa ey rahmeti çok Calabım<br /> Ben eydürem kim ey gani nedir bu derdin dermanı<br /> Zinhar esirgeme beni aşk oduna yak Calabım</p> <p>Kullar senin sen kulların günahları çok bunların<br /> Uçmağına koy bunları binsinler Burak Calabım<br /> Ne sultan ne baylardasın ne köşk ü saraylardasın<br /> Girdin miskinler gönlüne edindin durak Calabım</p> <p>Ne ilmim var ne taatım ne gücüm var ne takatım<br /> Meğer senin inayetin kıla yüzüm ak Calabım<br /> Yarlığağıl sen Yunusu günahlı kulların ile<br /> Eğer yarlıgamaz isen key katı firak Calabım</p> <p>Calab : Allah<br /> Yarlıgamak : Bağışlamak<br /> İnayet : Yardım<br /> Firak : Ayrılık</p> <hr /> <h3 id="beni̇m-canim-uyaniktir">BENİM CANIM UYANIKTIR</h3> <p>Benim canım uyanıktır dost yüzüne bakan benem<br /> Hem denize karışmağa ırmak olup akan benem<br /> Irmak gibi ben çağlaram geh gülerem geh ağlaram<br /> Nefsin ciğerin doğraram kibr u kini yıkan benem</p> <p>Kırdım bu nefsin çerisin bir itdim burc u barusun<br /> Pak eyledim içerisin milketini yuyan benem<br /> Ben hazrete tutum yüzüm ol aşk eri açtı gözüm<br /> Gösterdi bana kendozum ayet-i kul denen benem</p> <p>Şah didarın gördüm ayan hiç gumansuz belli beyan<br /> Kafir ola inanmayan ol didara bakan benem<br /> Benim durur bu cümle iş hikmetimle yaz u kış<br /> Ben bilirim yad u biliş ırılmadan duran benem</p> <p>Bu cümle canda oynayan damarlarımda kaynayan<br /> Kulli dillerde söyleyen kulli dili diyen benem<br /> Nemrud odun ˜brahim’e ben bag u bostan eyledim<br /> Küfür yüzünden doğuban gene ödü yakan benem</p> <p>Ol Hallac-ı Mansur ile söyler idim enel Hakk’ı<br /> Benem gi’nönün boynuna dar urganın takan benem<br /> Ol Hak habibi Mustafa mi’raca edicek sefer<br /> Ol dem canım hak eyledim ol sırrı duyan benem</p> <p>Şimdi adım Yunus durur ol demde İsmail idi<br /> Ol dost için Arafat’a kurban olup çıkan benem<br /> Cerh benim hükmümdedir her kanda ben oturmusam<br /> Mülk benim elimdedir yıkan benem yapan benem</p> <p>Sa’d benem said benem Yunus dahi benimledir<br /> İlm-i ledundur ustadım ol esrarı duyan benem</p> <p>Burcu u baru : Kule ve hisar<br /> Milket : Memleket<br /> Didar : Yüz, Allah’ın cemali<br /> Kulli : Hepsi, tümü<br /> Hak : Toprak<br /> Yüz tutmak : Yönelmek<br /> Yad u biliş : Tanıdık tanış<br /> Cerh : Gök, felek<br /> Said : Kutlu, Allah’ın beğendiği<br /> Sa’d : Uğurlu, mübarek</p> <hr /> <h3 id="her-kacan-anarsam-seni̇">HER KAÇAN ANARSAM SENİ</h3> <p>Her kacan anarsam seni kararım kalmaz Allahım<br /> Senden ayrı gözüm yaşın kimseler silmez Allahım<br /> Sensin ismi baki olan sensin dillerde okunan<br /> Sensin aşkına dokunan kendini bilmez Allahım</p> <p>Sen yarattın cism u cani sen yarattın bu cihanı<br /> Mülk senindir kerem kkaıl kimsenin olmaz Allahım<br /> Okunur dilde destanın açılır bag u bostanın<br /> Sen baktığın gülistansın gülleri solmaz Allahım</p> <p>Aşk bahrna dalmayan canını feda kılmayan<br /> Senin cemalin görmeyen meydana gelmez Allahım<br /> Zor olur aşıkın işi durmaz akar gözün yaş<br /> Senden ayrı düşen kişi didarın gö”rmez Alahım</p> <p>Aşık Yunus seni ister lütf eyle cemalin göster<br /> Cemalin gören aşıklar ebedi ölmez Allahım</p> <p>Kacan : Ne vakit ki<br /> Kerem : Cömertlik<br /> Cism u can: Beden ve Ruh<br /> Kan : Maden Ocağı<br /> Didar : Allahın cemali,yüz</p> <hr /> <h3 id="tehi̇-gormen-si̇z-beni̇">TEHİ GÖRMEN SİZ BENİ</h3> <p>Tehi görmen siz beni dost yüzün görüp geldim<br /> Baki devr-i rüzgigar dost ile sürüp geldim<br /> Oldur söyleyen dilde varlık dostundur kulda<br /> Varlığım hep ol ilde ben bunda garip geldim</p> <p>Bezirganam mataım çok dest-girim ustadım Hak<br /> Ziyanım assıya cümle anda değişip geldim<br /> Yer u gök yaratıldı aşk ile bünyad oldu<br /> Toprağa nazar kıldı aksırdı durup geldim</p> <p>Gördüm yedi tamusun anda sekiz uçmağın<br /> Korkudan günahımı anda sızdırıp geldim<br /> İşi oldum kudretten bahanem bir avretten<br /> İnayet oldu Hak’tan ölü dirgörüp geldim</p> <p>Adem olup durmadan nefsin boynun burmadan<br /> Yanıldım buğday yedim uçmaktan sürülüp geldim<br /> Musayla Tur’a çıktım binbir kelime dedim<br /> Bu Hak bizi ne bilsin anda bilinip geldim</p> <p>Nuh oldum tufan için çok duruştum din için<br /> Duymayanın tagadan suya boğdurup geldim<br /> Yalan değildir sözüm bak yüzüme aç gözün<br /> Dah’örtülmedi izim uş yoldan erip geldim</p> <p>Çerçiş oldum basıldım Mansur oldum asıldım<br /> Hallac pamuğu gibi bunda atılıp geldim<br /> Eyyüb oldum tenime cefa kıldım canıma<br /> Çağırdım Sübhanıma kurtlar duruyup geldim</p> <p>Zekerya oldum kaçtım erdim ağaça geçtim<br /> Kanım dört yana saçıp tepem deldirip geldim<br /> Yalınız Sübhan idi peygamberler can idi<br /> Yunus hod pinhan idi suret değişip geldim</p> <p>Dirgörmek : Diriltmek<br /> Taga : Taka, büyük kayık<br /> Pinhan : Gizli<br /> Dürümek : Bir araya getirmek</p> <hr /> <h3 id="ben-bi̇r-aceb-i̇le-geldi̇m">BEN BİR ACEB İLE GELDİM</h3> <p>Ben bir aceb ile geldim kimse halim bilmez benim<br /> Ben söylerem ben dinlerem kimse dilim bilmez benim<br /> Benim dilim kuş dilidir benim ilim dost ilidir<br /> Ben bülbülem dost gülümdür bilin gülüm solmaz benim</p> <p>Ol dost bana gelsin demiş sundum kadeh alsın demiş<br /> Aldım kadeh içtim şarab ayruk gönlüm ölmez benim<br /> Ne Tür’üm var ne durağım hiç yerde yoktur kararım<br /> Hakk’a münacaat etmeye belli yerim olmaz benim</p> <p>Sor durduğum yeri bana gelirsen gösteren sana<br /> Bir zerrece Hak’tan ayrı gözüm nesne görmez benim<br /> Tur dağında bir tecelli gör Musi’ye neler kıldı<br /> Yunus eydur Hak katında sözüm geri kalmaz benim</p> <p>Tecelli : Görünmek<br /> Ayruk : Ayrı, başka<br /> Göğnü : Yanmak, yanık<br /> Tap : Yeter, kafi<br /> Zari kılmak : Ağlamak, inlemek<br /> Dar : Ev, yurt, darağacı<br /> Munkir : İnkar eden</p> <hr /> <h3 id="her-kancaru-doner-i̇sem">HER KANCARU DÖNER İSEM</h3> <p>Her kancaru döner isem aşk iledir işim benim<br /> Öldür gönlümde teşvişim hem aşktır yoldaşım benim<br /> Aşıklara göynür özüm onuncun faşolur razım<br /> Göriceğiz aşıkları kaynar içim dışım benim</p> <p>Bu aşk bize rahmanidir hem canımızın canıdır<br /> Onun icin şeytan ile her dem bu savaşım benim<br /> Benim canım bir kuştur kim gövdem onun kafesidir<br /> Dosttan haber geliceğiz birgün uçar kuşum benim</p> <p>Geldim dünyayı seyrettim ya bugün ya yarın gittim<br /> Ben bunda eğlenemezem bunda bitmez işim benim<br /> Yunus eydur ben aşıkam hem aşıkam hem sadıkam<br /> Bu ayruk aşıklar gibi yoktur arayışım benim</p> <p>Kancaru : Nereye<br /> Teşviş : Kargaşalık<br /> Göynümek : Kendi kendine yanmak<br /> Faşolmak : Açığa çıkmak, belli olmak,<br /> Raz : Sır, gizli şey<br /> Rahmanı : İlahi<br /> Arayış : Sus, bezek</p>