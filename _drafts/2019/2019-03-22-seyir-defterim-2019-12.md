---
title: Seyir Defterim 2019/12
date: 2019-03-22T10:41:19+03:00
author: omerify
layout: post
permalink: /2019/03/22/seyir-defterim-2019-12/
categories:
  - Blog
tags:
  - notlar
  - seyir-defteri
---

**(Bilim)** Karideslerin süper güçleri mi var? **ScienceNews** dergisinde yayınlanan makalede **bazı karides türleri**, su altında **kıskaçlarını sertçe kapatarak** çok hızlı su hareketi sağlıyorlar ve bu hareket ise balon oluşumuna neden oluyormuş. Daha sonra kendi için çöken bu balon ise; **binlerce santigrat dereceye ulaşan aşırı sıcaklık** ve **basınç üreterek, elektronların atomlarından serbest bırakıldığı bir durum olan bir plazma meydana getiriyormuş.** Bilimciler bu muhteşem yetenekten esinlenerek, **3D yazıcı** ile kıskacın bir kopyasını oluşturup **lab ortamında aynı olayı simüle etmişler**. _Karidesin kendisi, yeteneği, deneyin videosu hepsi birer harika._ (<a href="https://www.sciencenews.org/article/3d-printed-shrimp-claw-make-plasma" target="_blank" rel="noreferrer noopener nofollow">Kaynak</a>)

<hr />

**(Bilim)** _İnsan beyninin Dünya’nın manyetik alanını algılayabildiği keşfedildi._ **eNeuro** dergisinde yayımlanan bir makaleye göre **insanlar Dünya’nın manyetik alanını algılayabiliyor.** İnsanların manyetik alanları algılayabildikleri daha önceleri iddia edilse de araştırmacılar ilk defa doğrudan bir kanıt bulmayı başardı. Bu yeteneğin temelinde ise beyindeki manyetik parçacıkların yer aldığı düşünülüyor. Deney 34 katılımcı ile ve etrafında elektrik yüklü sütunların bulunduğu karanlık bir odada katılımcıların beynindeki tepkiler incelenerek insanların manyetik alan farklarına nasıl tepki verdikleri ölçülerek yapılmış. (<a href="https://www.livescience.com/65018-human-brain-senses-magnetic-field.html" target="_blank" rel="noreferrer noopener nofollow">Kaynak</a>)

<hr />

**(Haber)** Denizli Acıpayam’da 5.5 büyüklüğünde deprem oldu. Neyse ki hiç bir can kaybı yaşanmadı. 100 civarında hasarlı bina var. Allah azze ve celle beterinden korusun.

<hr />

**(Sağlık)** Bilimciler **Parkinson** hastalığının **beyinden önce sindirim sisteminde yayılmaya başladığına dair yeni bulgular elde etti**. Sindirim sistemi ile beyin arasındaki iletişimi sağlayan vagus sinirini aldıran hastalarda Parkinson ortaya çıkma ihtimalinin yüzde 40 düştüğü görüldü. Bağırsaklarla beyin arasındaki ilişkinin ortadan kaldırılmasıyla Parkinson riskinin azalması, hastalığın beyinden önce bağırsaklarda ortaya çıktığı fikrini destekler nitelikte. Ancak Parkinson tek bir sebebi olan basit bir hastalık değil. Bu yüzden daha kapsamlı araştırmalar yapmak gerekiyor. Bu araştırmayı okuyunca aklıma az yemekle ilgili Efendim Hz. Muhammed (s.a.v)’in az yemeyi ve orucun faydalarını çokça sahabeye ve ümmetine <a href="http://www.dinimizislam.com/detay.asp?Aid=1455" target="_blank" rel="noreferrer noopener nofollow">tavsiye etmesi</a> geldi. (<a href="https://www.dunyahalleri.com/parkinson-beyinde-degil-bagirsaklarda-basliyor/" target="_blank" rel="noreferrer noopener nofollow">Kaynak</a>)

<hr />

**(Ekonomi)** Vergi kaçıranları ihbar edenlere 6,4 milyon liralık ikramiye ödenmiş. Gelir İdaresi Başkanlığı (GİB) verilerinden derlediği bilgilere göre, geçen yıl vergi kaçıranları ihbar edenlerin sayısı 391 olmuş. İhbarı doğru çıkan kişilere kesinleşen verginin yüzde 10’u oranında ödeme yapılırken, geçen yıl içinde ihbarda bulunanlara yapılan ikramiye ödemesi 6 milyon 396 bin 266 olarak gerçekleşmiş. Bu işte iyi para var anlaşılan. Herkesin fırsatçı olduğu şu zamanda yüzbinlerin muhbir olması lazımdı. Belli ki insanların böyle bir şey olduğundan haberi yok. (<a href="http://www.hurriyet.com.tr/ekonomi/vergi-kaciranlari-ihbar-edenlere-6-4-milyon-liralik-ikramiye-41151994" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** _ABD Savunma Bakanlığı, tanklara hedeflerini kendi belirleme yeteneği kazandırmak için_ **_yapay zeka tanımını revize etti._** Yakın gelecekte insan yerine yapay zekayı kullanma planları olmasada, insan askerlerin yeteneklerini arttırma amaçlı geliştirmeler yapıyorlarmış. Mesela yapay zekaya sahip bir sistem bugün için insandan 3 kat hızlı hedef alma özelliğine sahip. Tetik ise şimdilik insanların elinde. _Benim anladığım kadarıyla; Bugün, benim nükleer bombam olabilir ve insanlığın barışı için kullanıyorum ama sizde olmasın diyenler, çokta uzak olmayan bir gelecekte benim yapay zekam katil değil sizin askerleriniz hata yaptı diyebilir mi?_ (<a href="https://qz.com/1571597/the-us-army-changed-how-it-describes-ai-powered-firing-by-tanks/" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** <a href="https://www.sas.com/" target="_blank" rel="noreferrer noopener nofollow">SAS</a> adlı dünya çapında veri analizi alanında faaliyet gösteren firma yapay zeka için önümüzdeki 3 yılda 1 milyar dolarlık fon ayırdı. 3 milyar dolardan fazla cirosu ve kazandığının neredeyse dörtte birini ar-ge için kullanan firma Türkiye’de de faaliyet gösteriyormuş. (<a href="https://www.sas.com/tr_tr/news/press-releases/2019/march/artificial-intelligence-investment.html" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** _Amazon_ ve _Nvidia_ işbirliği ile yapay zeka buluta geliyor. Nvidia’nın yeni nesil Turing mimarisine sahip Tensor çekirdeklerine sahip <a href="https://www.nvidia.com/en-us/data-center/tesla-t4/" target="_blank" rel="noreferrer noopener nofollow">T4</a> kartlarının **AWS** sistemine getirip düşük enerji tüketim yüksek işlem gücüyle **yapay zeka** ve **makine öğrenimi** çözümleri sunacaklar. (<a href="https://www.digitaltrends.com/computing/amazon-nvidia-artificial-intelligence-cloud-t4/" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Yapay zekanın gelişmesiyle **siber güvenlik sağlayan firmalarda yapay zeka alanın**a eğilmeye başladı. Çünkü **bir yapay zekanın üstesinden başka bir yapay zeka gelebilir** diye düşünüyorlar. İşte onlardan biri olan ve 1 milyar dolar değerlemeye ulaşan İngiliz firması **Darktrace**‘ın CEO’su **Nicole Eagan** böyle düşünüyor. (<a href="http://fortune.com/2019/03/15/cybersecurity-ai-darktrace-ceo/" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Euronews’un haberine göre **Avrupa Komisyonu**, gelecek iki yıl içinde **ek inovasyon sistemlerinin yanı sıra yapay zeka geliştirmek için 2 milyar Euro tahsis edeceğini açıkladı**. Fonlar ayrıca Avrupa İnovasyon Konseyi’nin oluşturulmasına ve finanse edilmesine de yardımcı olacak. Araştırma, bilim ve inovasyondan sorumlu Carlos Moedas, Dünya ile rekabeti korumak, günlük yaşamımızı iyileştirmek ve inovasyona odaklanmaları gerektiğini söyledi. (<a href="https://www.euronews.com/2019/03/20/european-commission-to-fund-artificial-intelligence-raw-politics" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** İnternet üzerinden kurulum bile gerektirmeden güvenli bağlantılar kurmaya yarayan popüler SSH ve Telnet istemcisi <a href="https://www.putty.org/" target="_blank" rel="noreferrer noopener nofollow">PuTTY</a> 20 ay sonra güncelleme aldı ve **0.71** sürümüne yükseltildi. Yeni sürümle beraber **8 adet önemli güvenlik açığının yamandığı** ve önceki tüm sürümlerde sunucunun ele geçirilmesini sağlayacak birden fazla açık bulunduğu bildiriliyor. Ayrıca kullananların acilen güncellemesi tavsiye ediliyor. (<a href="https://thehackernews.com/2019/03/putty-software-hacking.html" target="_blank" rel="noreferrer noopener nofollow">Kaynak</a>)
