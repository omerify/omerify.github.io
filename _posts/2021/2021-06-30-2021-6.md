---
author: "Ömer Serdar Ören"
title: "Haziran 2021"
date: "2021-06-30"
categories: 
  - "blog"
tags: 
  - "haziran"
  - "haziran-2021"
  - "notlar"
  - "seyir-defteri"
  - "yazilar"
#cover-img: /assets/img/2021/06/
#share-img: /assets/img/2021/06/
#thumbnail-img: /assets/img/2021/06/
---

2021 yılının Haziran ayından kişisel notlar.

#### 5 Haziran 2021

- Bu aralar hiç yazasım yok. Aslında aklımda son zamanlarda merak saldığım `Javascript` için bir kaç yazı fikri var. Kısa kısa not alıyorum ama yazı hazırlayacak mecali bulamıyorum.

#### 17 Haziran 2021

- Son bir aydır javasrcript öğrenmeye çalışırken bir şey fark ettim. Yavaş yavaş anlamaya başladım ama yazamıyorum. Aynı İngilizce anlayıp konuşamamak gibi 🙂

#### 30 Haziran 2021

- Bir ay daha bitti. Bu ay fazla bir şey yazamadım ama her şey o kadar iğrenç ki, yazmak bile istemiyorum. Neyse ki kendimi biraz Javascript öğrenme işiyle meşgul ediyorum ve internette diğer ortamlardan ve gündemden uzak kalıyorum. Bu yaştan sonra programlama öğrenmenin oldukça zor bir süreç olduğunu not etmem gerekiyor. Yaklaşık bir aydır her gün 2-3 saatimi ayırmama rağmen sadece bir arpa yol aldığımı hissediyorum. Anlatılan konuları anlamakta mesele yok ama kendim bir şeyler yapmaya gelince, ışık tutulmuş tavşan gibi kalıyorum. Bir de her şey birbiriyle bağlantılı. Ortaya dişe dokunur bir iş çıkarmak için Javascript, NodeJs, Linux, shell script, Networking, git, html, css ve bunların bilimum alt bileşenleri hakkında malumat ve kullanabilecek kabileyete sahip olmak gerekiyor. Belki de en önemlisi İngilizce programlama dökümanlarını analayabilme kabileyeti. Yarım yamalak ingilizcemle dil bariyerine de takılıyorum. Bir yandan her gün boşuna uğraşıyorum diye düşünüyorken bir yandan da başladığım işi bitirmek istiyorum. Bazı konuları anlamak ve sonrasında hatırlamak oldukça zor. Hakikaten zor bir iş. Algoritmik düşünce biçimine bile alışamadım. Şimdilik pes etmeye niyetim yok ama üç beş ayda halledebileceğim gibi de durmuyor. O kadar uzun zaman motivasyonumu nasıl diri tutabilirim hiç bir fikrim yok. Bildiğim tek şey bu zamana kadar harcadığım zamanın hakkını vermek istiyorum. Belki de basit bir “Hello World” yazan websitesi ile açarak yavaştan bir projeyle başlamam gerekiyor…
