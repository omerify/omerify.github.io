---
title: Seyir Defterim 2019/16
date: 2019-04-10T18:14:51+03:00
author: omerify
layout: post
permalink: /2019/04/10/seyir-defterim-2019-16/
categories:
  - Blog
tags:
  - notlar
  - seyir-defteri
---

<figure><img src="https://omerify.github.io/blog/assets/img/2019/04/goruntulenen-ilk-kara-delik-black-hole-yuksek-cozunurluk.jpg" /><figcaption>The first image of the shadow of the black hole in the center of M87 taken with EHT. Credit: Event Horizon Telescope Collaboration</figcaption></figure>

**National Science Foundation direktörü France Cordova** Türkiye saati ile 16:00’da tüm dünyada eş zamanlı basın toplantısı düzenleyerek Event Horizon Teleskobu’ndan (EHT) elde edilen sonuçları açıkladı. İlk kez bir kara deliğin fotoğrafı çekilirken, bu gelişme “astrofizikte bir dönüm noktası” olarak nitelendirildi.

Dünya’nın değişik yerlerinde 8 telsiz teleskoptan oluşan ve 200’den fazla bilim insanının katkıda bulunduğu EHT Direktörü Astrofizikçi Sheperd Doeleman, kara deliklerin evrendeki en gizemli objeler olduğunu ve asla görülemez dedikleri şeyi gözlemlediklerini söyledi.

Söz konusu fotoğraftaki kara delik **“Galaxy M87″de (Messier 87)** yer alıyor. Messier 87, gezegenimizden 53 milyon ışık yılı uzaklıkta bulunuyor. Bilim insanları 2017 yılında “Proje EHT” isimli proje kapsamında galaksinin merkezi Sagittarius A’da bulunduğu belirtilen süper kütleli kara deliğin görüntülenmesi amacıyla küresel bir teleskop çalıştırmıştı.

Tüm bunların sonucunda bilim insanları, elde edilen bulguların **Einstein’ın izâfiyet teorisini destekler** nitelikte olduğunun altını çizdi.

	https://www.youtube.com/watch?v=lnJi0Jy692w

**Güncelleme:** Görüntülenen ilk kara deliğe <a href="https://www.hawaii.edu/news/2019/04/10/uh-hilo-professor-names-black-hole/" target="_blank" rel="noreferrer noopener nofollow"><strong>pōwehi</strong></a> ismi verilmiş. Hawaii dilinde “Derin, süslü karanlık oluşum” anlamına gelen ‘Powehi’ isim babası Hawaiili dil profesörü Larry Kimura olmuş. **Po**, “güçlü, anlaşılmaz ve durmadan yaratma”, **Wehi** de “süslenmiş, bezenmiş” anlamına geliyor. (<a href="https://www.nytimes.com/2019/04/13/science/powehi-black-hole.html" target="_blank" rel="noreferrer noopener nofollow">Kaynak</a>)
