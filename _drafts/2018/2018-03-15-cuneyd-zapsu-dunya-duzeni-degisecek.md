---
title: 'Cüneyd Zapsu: Dünya Düzeni Değişecek'
date: 2018-03-15T23:57:00+03:00
author: omerify
layout: post
permalink: /2018/03/15/cuneyd-zapsu-dunya-duzeni-degisecek/
categories:
  - Blog
tags:
  - teknoloji
  - bilim
  - dunya-ekonomik-forumu
  - alinti
  - davos
---

**Dünya Ekonomik Forumu'nca (WEF) sermayenin enternasyonali olarak tasarımlanan Davos Zirvesi 'Parçalanan Dünyada Ortak Gelecek Oluşturmak' temasıyla düzenlendi. Cumhurbaşkanlığı eski danışmanlarından Cüneyt Zapsu da zirvedeydi. Zapsu, yeni çağ ve yeni dünya düzeni ilgili ilginç açıklamalar yaptı.**

<iframe width="560" height="315" src="https://www.youtube.com/embed/4EDORSxv4CI" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

Teknolojinin büyük bir hızla mesafe kat ettiği günümüzde, World Economic Forum'da da teknoloji ve yeni dünya düzeniyle ilgili çarpıcı bilgiler ortaya çıktı. Cüneyt Zapsu da, forumu yerinde takip edenlerden biriydi.

Zapsu; "World Economic Forum siyasi bir sirk değil, siyaset değil zaten aslında. Doksanların başlarında, ilk ziyaret etmeye başladığım zamanlar kök hücre meselesi konuşuluyordu burada, dünyada 15 sene sonra konuşulmaya başlandı. Aynı şekilde Bill Gates, bugünkü akıllı telefonlardan bahsediyordu. Üstelik daha normal cep telefonları yokken" dedi.

**Dünya Düzeni Değişebilir**

"World Economic Forum bu anlamda biraz farklı bir yer. Bu sene benim de dikkatimi çeken ve rahatsız eden bir konu var aslında. Profesör Hariri'nin bir oturumuna katıldım. Çok değil 15–20 sene sonra, insanlar bambaşka bir tür haline gelebilir. Yani şu an yaşayanlar, son normal insan jenerasyonu olabilir. Bundan sonraki jenerasyonların bağımsız olarak yaşayamayacakları kanaatindeyim. Küçük bir elit grup yönetecek tüm insanlığı, sadece ülkeleri değil. Yani bağımsız düşüncelerini kaybetmiş bir insanlıktan bahsediyoruz. Tarihte nasıl en çok toprak sahibi, sonrasında en ileri teknolojinin sahibi dünyada söz sahibi olduysa, hızla yaklaşan bu yeni çağda dataların, verilerin sahipleri dünyayı yönetecek. Çok küçük bir elit grup olacak bu."

**Zapsu, insan beyni ve makineler arasında artık kolaylıkla bağlantı kurulduğunu vurguladı ve sözlerine şöyle devam etti;**

"Biz hala korkuyoruz, misal, telefonumuz hacklendi, bilgisayarımız hacklendi, hacklenecek diye... Bu olay artık geride kaldı. Yavaş yavaş, beyinlerimiz hacklenmeye başlandı. Şöyle ki, beyin dalgaları, bir takım biyometrik sensörlerle ölçülüyor artık. Beyin dalgaları artık elektrik akımlarına çevriliyor, veriler alınıyor ve analiz ediliyor. Yani örnek olarak birini gördüğünüzde ne düşüneceğinizi, nasıl reaksiyon göstereceğinizi anlamaya başladılar."

### **Cüneyd Zapsu'nun konuşmasının tamamı:**

**Kaynak:** [https://nbeyin.com.tr/cuneyd-zapsu-dunya-duzeni-degisecek/](https://nbeyin.com.tr/cuneyd-zapsu-dunya-duzeni-degisecek/)
