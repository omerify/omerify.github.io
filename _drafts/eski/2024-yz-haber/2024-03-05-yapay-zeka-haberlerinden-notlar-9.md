---
author: "Ömer Serdar Ören"
title: "Yapay Zeka Haberlerinden Notlar - 9"
date: "2024-03-05"
categories: 
  - "blog"
tags: 
  - "ai"
  - "ai-klon"
  - "apple"
  - "uretken-yapay-zeka"
  - "chatgpt"
  - "copilot"
  - "elon-musk"
  - "jensen-huang"
  - "meta"
  - "microsoft"
  - "notlar"
  - "nvidia"
  - "openai"
  - "samsung"
  - "yapay-zeka"
  - "cip"
  - "yapay-zeka-haberleri"
  - "yapay-zeka-klonlari"
  - "yapay-zeka-notlari"
  - "yazilar"
cover-img: /assets/img/2024/03/yilan-siber-saldiri-bilgisayar-korsan-hacker-bing-image-creator-mart-2024-1.jpeg
share-img: /assets/img/2024/03/yilan-siber-saldiri-bilgisayar-korsan-hacker-bing-image-creator-mart-2024-1.jpeg
thumbnail-img: /assets/img/2024/03/yilan-siber-saldiri-bilgisayar-korsan-hacker-bing-image-creator-mart-2024-1.jpeg
---

1 Mart – 5 Mart tarihleri arasında yapay zeka haberlerinden gözüme çarpanlardan çıkardığım notlar.

* * *

- Bilgisayar korsanları, ChatGPT ve Gemini gibi büyük dil modellerini (LLM’ler) etkileyen yeni bir siber saldırı türü [geliştiriyor](https://www.pcmag.com/news/malware-worm-poison-chatgpt-gemini-powered-assistants). Bu saldırılar, zararlı kod içeren metinleri kullanarak kullanıcıları kandırmayı ve cihazlarına bulaştırmayı amaçlıyor. Bu metinler, sohbet botları aracılığıyla veya e-posta, sosyal medya ve diğer çevrimiçi platformlar aracılığıyla dağıtılabiliyor. Bu yeni saldırı türü, LLM’lerin insan dilini taklit etme yeteneğinden dolayı oldukça tehlikelidir. Kullanıcılar, zararlı kod içeren metinleri gerçek metinden ayırt etmekte zorlanabilir.

* * *

- **Son bir kaç gündür Elon Musk’ın OpenAI’i dava etmesi [konuşuluyor](https://www.wired.com/story/wild-claim-at-the-heart-of-elon-musks-openai-lawsuit/).** Görmemezden gelmeye çalıştım ama o kadar çok haber oldu ki bende buraya eklemeye karar verdim. **Kuruluş ilkelerinden ayrıldığı gerekçesiyle OpenAI’e dava açan** Musk’ı tiye alanlar [oldu](https://www.theverge.com/2024/3/1/24087937/elon-musk-suing-openai-nightmare-1l-contracts-exam). Bunlardan biri de benim. 2015 yılında OpenAI’ın kurucuları ve ilk yatırımcılarından olan Elon Musk, 2018 yılında Tesla’nın sürücüsüz otomobiller için yapay zeka geliştirmesi nedeniyle “**gelecekteki potansiyel bir çıkar çatışmasını**” öne sürerek yönetim kurulu koltuğundan istifa etmişti. Anlaşılan o ki aldığı bu karardan çok pişman oldu. Geçen senede yapay zekanın gelişimi çok tehlikeli diyerek OpenAI’ın 6 ay süreyle AI teknolojisi geliştirmesini durdurmasını istemişti. Daha sonra [Gro](https://grok.x.ai/)k yapay zekasını duyuran Musk için işler hiç iyiye gitmiyor. Çünkü şu an Grok’u konuşan bile yok. Adam resmen ‘kedi uzanamadığı ciğere mundar dermiş’ atasözünü canlı canlı yaşıyor. Elon Musk’ın OpenAI ile bir bağlantısı kalmamasının, OpenAI için ne büyük bir nimet olduğunu herkes anlamaya başladı sanırım.

* * *

![](/assets/img/2024/03/dunyanin-en-degerli-sirketleri-listesi-ekran-resmi-2024-03-03-1024x769-1.png)

- 1 Mart Cuma günü **Nvidia** hisseleri ‘yine’ atağa geçerek **dünyanın en değerli şirketleri listesinden 3.lüğe [oturdu](https://companiesmarketcap.com/)**. Bakalım bu gidiş nereye… Takip etmeye devam edeceğim.

* * *

- Bu arada **Sam Altman**‘ın **serveti 2 milyar doları [aşmış](https://www.hindustantimes.com/business/sam-altmans-net-worth-crosses-2-billion-but-openai-is-not-the-reason-101709423891217.html) ama sebep OpenAI değil**. OpenAI’ın kurucusu Sam Altman’ın serveti, yatırımlarından elde ettiği kazançlar sayesinde 2 milyar doları aşmış. Bu yatırımlar arasında Stripe ve Reddit gibi diğer şirketler başı çekiyor.

* * *

- Apple, ‘Project Titan’ kod adlı elektrikli araba projesini iptal etmiş. Projede çalışanların bir çoğunu şirketin yapay zeka geliştiren departmanına transfer etmiş. AI yarışı tüm hızıyla devam edip tüm büyük oyuncular hamlelerini yaparken **Apple hala -ecek, -acak ekini kullanmaya devam ediyor**. Bu yıl sonunda iPhone 16 lansmanında hamlesini yapması beklenen _Apple’ın CEO’su büyük bir iddiada bulunmuş._ **Kendi geliştirdikleri üretgen yapay zeka (generative AI) devrim [yaratacakmış](https://supercarblondie.com/apple-claims-new-generative-ai-will-be-revolutionary/)**. Bakak, görek.

* * *

- **Microsoft, Copilot Finansal AI Asistanı’nı duyurdu.** Bu [yapay zeka asistanı](https://copilotforfinance.microsoft.com/copilot-for-finance-landing.html), finansal işlerinizi otomatikleştirmenize ve organize etmenize yardımcı olmak için tasarlanmış. _**Microsoft 365 ile entegre çalışan finansal yapay zeka asistanı ile faturalarınızı otomatik olarak ödeyebilir veya size ödeme hatırlatmaları gönderebilir, gelir/gider takibi yapabilir, kişiselleştirilmiş finansal raporlar oluşturabilir, hedeflere ulaşmak için tavsiyeler verebilirmiş.**_ Özellikleri sıraladığımda gerçekten göz dolduruyor. Gerçek hayatta nasıl bir deneyim sağladığını merak ettim doğrusu.

<https://www.youtube.com/watch?v=43S3_bV8ht0>

* * *

- **İşte çok ilginç bir haber daha**: Ukraynalı youtuber [Olga Loiek](https://www.youtube.com/watch?v=3FQSFnZpsqw), kendisinin AI klonlarının Çin’e Rus ürünleri sattığını keşfetmiş. Yapay zeka klonlarının Olga’nın yüzünü ve sesini kullanarak ürünlerini tanıtıyor ve satıyorlarmış. Durumdan haliyle rahatsız olan Olga, aşağıdaki videoyla kimlik hırsızlığı olarak nitelediği olayı anlatıyor.

<https://www.youtube.com/watch?v=3FQSFnZpsqw>

* * *

- Microsoft, Windows 11 için Copilot’a yeni özellikler eklediğini [duyurdu](https://blogs.windows.com/windowsexperience/2024/02/29/microsoft-copilot-improvements-for-windows-11/). Bu yeni özellikler, kullanıcıların daha üretken ve organize olmasına yardımcı olmak için tasarlanmış. Yeni Copilot özelliklerinin bazı önemli özellikleri şunlar:
    - **Gelişmiş Metin Oluşturma:** Copilot, e-posta, rapor ve belge gibi metinleri daha hızlı ve kolay bir şekilde yazmanıza yardımcı olabilir.
    - **Kodlama Yardımı:** Copilot, kod yazarken hataları düzeltmenize ve daha iyi kod yazmanıza yardımcı olabilir.    
    - **Toplantı Özetleri:** Copilot, Microsoft Teams toplantılarının otomatik özetlerini oluşturabilir.    
    - **Dosya Arama:** Copilot, aradığınız dosyaları daha hızlı bulmanıza yardımcı olabilir.

* * *

- **Nvidia CEO’su Jensen Huang**, yapay genel zekanın (AGI) önümüzdeki 5 yıl içinde geliştirilebileceğini tahmin [ediyormuş](https://www.foxbusiness.com/technology/nvidia-ceo-jensen-huang-says-ai-could-pass-most-human-tests-5-years). Huang, bir forumda yaptığı konuşmada, AGI’nın düşünme ve öğrenme yeteneğinin insanlarla rekabet edebilecek hale gelebileceğini söylemiş. _Bazı uzmanların genel yapay zekanın geliştirmesinin çok zor olduğu söylese de yapay zekanın gelişiminin merkezinde bulunan Huang’ın tahminlerini küçümsememek lazım diye düşünüyorum._

* * *

- **ChatGPT artık verilen yanıtları sesli olarak okuyabiliyor**. Kullanıcıların hareket halinde etkileşimini artırmak için 37 dilde GPT-4 ve GPT-3.5 için kullanıma açılmış. Ben hiç ihtiyaç duymadım ama şüphesiz ihtiyaç duyanlar için oldukça kullanışlı bir özellik.

> ChatGPT can now read responses to you.  
>   
> On iOS or Android, tap and hold the message and then tap “Read Aloud”. We’ve also started rolling on web – click the "Read Aloud" button below the message. [pic.twitter.com/KevIkgAFbG](https://t.co/KevIkgAFbG)— OpenAI (@OpenAI) [March 4, 2024](https://twitter.com/OpenAI/status/1764712432939995549)

* * *

- **Meta CEO’su Mark Zuckerberg**, **Güney Koreli teknoloji devi Samsung ile yapay zeka (AI) çipleri konusunda iş birliği yapmak [istiyormuş](https://www.koreatimes.co.kr/www/tech/2024/03/133_369772.html)**. Bu iş birliği, Meta’nın şu anda çip üretimi için ağırlıklı olarak güvendiği Tayvanlı şirket **TSMC**‘ye olan bağımlılığını azaltmayı amaçlıyor. Görüşmede ayrıca Meta’nın sahte haberlerle mücadele konusunda Güney Kore hükümetiyle iş birliği yapmak için de konuştuğu söyleniyor.
