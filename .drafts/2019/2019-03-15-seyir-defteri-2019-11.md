---
title: Seyir Defteri 2019/11
date: 2019-03-15T10:24:35+03:00
author: omerify
layout: post
permalink: /2019/03/15/seyir-defteri-2019-11/
categories:
  - Blog
tags:
  - notlar
  - seyir-defteri
---

**(Bilim)** **Hubble uzay teleskobu** yine yaptı yapacağını ve muhteşem bir görüntü daha yakaladı. Dünyadan yaklaşık **230 milyon ışık yılı** uzaklıktaki **NGC 6052 isimli gökada çiftinin çarpışmasını görüntülemeyi başardı.** Uzayın derinliklerinde bizim hayallerimizin ulaşamayacağı yerlerde ve zamanlarda muhteşem şeylerin olması, soluk mavi noktanın bir hiç mesabesinde olduğunu bir kez daha hatırlatıyor. Rabbimin yaptığından sual olunmaz ama insan yine de hikmetini merak ediyor, evrene nazaran neredeyse bir hiç olan ve bunu bilen insanoğlu nasıl olurda bunca hatayı yapıryo. (<a href="https://www.spacetelescope.org/images/potw1909a/" target="_blank" rel="noreferrer noopener nofollow">Kaynak</a>)

<hr />

**(Haber)** Reddit’te **obez ülkeler listesi**ni gördüğümde şoke oldum. Türkiye’nin de aralarında bulunduğu **en çok obeze sahip 10 ülkeden 8’inin orta doğu ve müslüman ülkeleri olması** şu an **islam aleminin neden bu kadar rezil halde olduğunun resmi** gibi. _İyi bak Ömer! Senin de bunda payın var…_ (<a href="https://www.reddit.com/r/dataisbeautiful/comments/b0kkx7/most_obese_countries_8_out_of_10_are/" target="_blank" rel="noreferrer noopener nofollow">Kaynak</a>)

<hr />

**(Haber)** Tam bu yazıyı yayınlayacakken maalesef çok kötü bir haber gördüm. **Yeni Zelanda ChristChurch’da iki Cami basılarak Cuma namazı esnasında müslümanlara saldırı düzenlendi.** Yeni Zelanda başbakanın açıklamasına göre şimdiye kadar **40 şehidimiz** var. Saldırganın İskoç bir aileden gelen ve Avustralya’da doğan 28 yaşındaki Brenton Tarrant olduğu söyleniyor. Saldırıyı canlı yayınlayan saldırganın Youtube sayfasında yayınladığı manifestoda Türkleride tehdit etmiş. (<a href="https://www.mynet.com/yeni-zelanda-da-2-camiye-silahli-saldiri-cok-sayida-olu-ve-yarali-var-110105040890#16163044" target="_blank" rel="noreferrer noopener nofollow">Kaynak</a>)

<hr />

**(Haber)** Türkiye’de **GERÇEKTEN inanılmaz günler yaşanıyor**. Ucuz sattığı ürünlerle nam salan ticari kuruluş BİM marketler zinciri kar ettiği için hedefe konulmuş. Kendine haber kanalı diyen **AHABER**‘in bir ‘haberini’ buraya not düşmek istedim. **‘Haberin’ başlığı: BİM’den fırsatçılık rekoru! Milletin cebine göz diktiler!.** (<a href="https://twitter.com/izakyol/status/1104496163812716546" target="_blank" rel="noreferrer noopener nofollow">Kaynak</a>)

<hr />

**(Haber)** RTE, Meral Akşener’i ‘terörist’ sözleri yüzünden dava edeceğini açıkladı. Meral Akşener’de bir tweetle cevap verdi. (<a href="https://www.ntv.com.tr/turkiye/meral-aksenerden-cumhurbaskani-erdogana-yanit,wAS93vq5bUijJTj0QqpXdw" target="_blank" rel="noreferrer noopener nofollow">Kaynak</a>)

<hr />

**(Haber)** **Çin 2020 yılında vatandaşlara davranışlarına göre puan verileceği bir sosyal kredi sistemini hayata geçirecek**. İyi bir puana sahip olmayanların toplumda yer bulması zorlaşacak. Yanlış sitelerde fazla vakit geçiren, doğum kontrol kurallarına uymayan ya da hükümet aleyhine konuşanlar puan kaybedecek. Ve Çin halkı zamanla iyi ve kötü vatandaş olarak ikiye bölünecek. Bu durum tabiki aklıma <a href="https://www.imdb.com/title/tt5497778/" target="_blank" rel="noreferrer noopener nofollow">Black Mirror</a> dizini getirdi. **Teknoloji trajedisinin final sahnesini batıdan beklerken doğudan gösterime girecek gibi duruyor.**

  https://www.youtube.com/watch?v=1KQy41eu-EE

<hr />

**(Haber)** Venezuela’da yağmalar başlamış. Ülke çapında 5 gündür elektrikler kesik bu yüzden bazı marketler buzdolabındaki ürünlerini dağıtmak zorunda kalmış. Elektrik kesintileri için Maduro tabi ki abd’yi suçluyor. Bu arada abd ise ülkede kalan son diplomatlarını çekeceğini <a href="https://twitter.com/SecPompeo/status/1105314978393923586" target="_blank" rel="noreferrer noopener nofollow">açıklamış</a>. Venezuela’ya bir cisim mi yaklaşıyor yakında göreceğiz gibi. (<a href="https://www.ntv.com.tr/galeri/dunya/venezuelada-yagma-basladi-kriz-buyuyor,DZ5CeR3uq0ikiTxtG-qv_w" target="_blank" rel="noreferrer noopener nofollow">Kaynak</a>)

<hr />

**(Ekonomi)** Geçen sene dolar şokundan sonra yeni yeni terimler öğreniyoruz. **Stagflasyon**, **resesyon** ve en yeni terim **slumpflasyon**. Kısaca yüksek enflasyonda ekonominin küçülmesi anlamına gelen terimin hayatımıza nasıl girdiğini **Mahfi Eğilmez** blogunda paylaşmış. Başkanlık sisteminden sonra uçacağız diyenlerin neden bahsettiği artık iyice belli olmaya başladı. (<a href="https://www.mahfiegilmez.com/2019/03/turkiye-slumpflasyona-girdi.html" target="_blank" rel="noreferrer noopener nofollow">Kaynak</a>)

<hr />

**(Ekonomi)** Seyir defteri başlığı altında internette karşılaştığım videolar, teknolojik gelişmeler, yapay zeka gibi ilgimi çeken konuları not almayı amaçlamıştım ama maalesef son zamanlarda Türkiye öyle kötü bir durumdaki siyasi ve ekonomik gelişmeler dikkatimi daha çok çekiyor. Türkiye **Varlık Fonu SATIŞA AÇILDI**. 2003’den bu yana satılmadık şey bırakmayan, yakın zamanda da tank palet fabrikasını özelleştirenler şimdide varlık fonu satışa açtı. Ekonomik olarak iyi olduğumuzu, <a href="http://www.hurriyet.com.tr/ekonomi/bakan-albayrak-demir-yumrukla-dolari-5-liraya-indirdik-41135572" target="_blank" rel="noreferrer noopener nofollow">demir yumruk</a> falan kullandığını <a href="https://tr.sputniknews.com/turkiye/201903031037969163-albayrak-demir-yumrukla-dolari-indirdik/" target="_blank" rel="noreferrer noopener nofollow">söyleyen</a> damat bey konu hakkında millete açıklama yapmalı. <a href="https://twitter.com/search?q=%22Varl%C4%B1k%20Fonu%22" target="_blank" rel="noreferrer noopener nofollow">Twitter</a>‘da da benim gibi bir çok kişi haklı olarak tepki gösteriyor. (Kaynaklar: <a href="https://www.bloomberght.com/varlik-fonu-na-sinirlama-muafiyeti-getirildi-2203363" target="_blank" rel="noreferrer noopener nofollow">BloombergHT</a> — <a href="https://tr.sputniknews.com/ekonomi/201903121038145917-varlik-fonu-satis/" target="_blank" rel="noreferrer noopener nofollow">Sputnik</a> — <a href="https://www.milligazete.com.tr/haber/1907439/resmi-gazetede-yayimlandi-varlik-fonu-satisa-acildi" target="_blank" rel="noreferrer noopener nofollow">MilliGazete</a> )

<hr />

**(İş Dünyası)** Manipülatif tweetleriyle başı dertte olan **Elon Musk’**ın twitter kullanması yatırımcıları rahatsız ediyor. Hali hazırda yediği 40 milyon dolarlık ceza ve Tesla’nın CEOluk görevinden istifa etmek bile adamı durduramıyor. Demek ki ne kadar kar ediyorsa? (<a href="https://www.bloomberg.com/news/articles/2019-03-08/look-just-quit-tweeting-ok-investors-sue-tesla-and-musk-again" target="_blank" rel="noreferrer noopener nofollow">Kaynak</a>)

<hr />

**(Sosyal Medya)** 13 Mart akşamı **Facebook**, **Instagram** ve **Whatsapp**‘da bağlantı <a href="http://www.hurriyet.com.tr/teknoloji/whatsapp-facebook-ve-instagram-ayni-anda-coktu-41148512" target="_blank" rel="noreferrer noopener nofollow">sorunları</a> yaşandı. 14 Mart günü ise **Telegram** kurucusu Durov son **24 saatte 3 milyon yeni üye** kazandıklarını resmi telegram hesabından <a href="https://t.me/durov/101" target="_blank" rel="noreferrer noopener nofollow">duyurdu</a>. Bu durum bana daha uzun kesinti ve bağlantı sorunlarının taşları yerinden oynatabileceğini düşündürmeye başladı. Bugünün internet devleri acaba pamuk ipliğine mi bağlı.

<hr />

**(Yapay Zeka)** Suudların parayı nereye harcayalım diye kurduğu ARAMCO Energy, Norveç merkezli yer bilimleri alanında yapay zeka yazılımı sağlayan şirkete yatırım yaptı. **Earth Science Analytics** isimli firma yeraltındaki kaya ve akışkan özelliklerinin daha hızlı, daha ucuz ve daha doğru bir şekilde tahmin edilmesini sağlamak ve böylece **petrol ve gaz arama ve üretimlerinin, daha yüksek kârlılık ve daha yüksek başarı oranları ile yapılması için yapay zekadan faydalanıyor.** (<a href="https://www.businesswire.com/news/home/20190308005326/en/Saudi-Aramco-Energy-Ventures-Invests-Norwegian-Artificial" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Dijital asistanın sesinden memnun olmayanlar var ki; Danimarka’da bir grup akademisyen cinsiyetsiz bir ses geliştirmişler. **‘Q’** adını verdikleri ses için erkek, kadın ve transların sesi kullanılmış. Yapay zeka için yeni ses arayışında olan firmalar umarım normal insan sesinden vazgeçmezler çünkü bence Q’nun ses tonu travesti sesine benziyor. (<a href="https://www.dunyahalleri.com/cinsiyetsiz-yapay-zeka-sesi-gelistirildi/" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** SoftBank CEO’su Masayoshi Son: **Yapay Zeka 30 yıl içinde insanların yaşam tarzını tamamen değiştirecek**. SoftBank CEO’su Masayoshi Son, CNBC ile yaptığı söyleşide yapay zeka alanına **100 milyar dolarlık fon** ayırdıklarını söylemiş. Ayrıca yapay zekanın kazaları azaltacağını ve işlerin daha verimli yürüyeceğini, geçmişte çözümü olmayan hastalıkların tedavisini bularak daha kaliteli ve uzun yaşam imkanı sağlayacağını söylemiş. (<a href="https://www.cnbc.com/2019/03/08/softbank-ceo-ai-will-completely-change-the-way-humans-live-within-30-years.html" target="_blank" rel="noreferrer noopener nofollow">Kaynak</a>)

Basit program dizilerinden ve algoritmalardan oluşan sistemlerin bile 30 yıl içinde hayatımızı nasıl değiştirdiği göz önüne alınırsa, yapılan bu öngörü hiç de yabana atılacak cinsten değil.

<hr />

**(Yapay Zeka)** AI, Beyin tümörünü ve akciğer hastalıklarında doktorlardan daha doğru teşhis koyuyor. Pekin Tiantan Hastanesinde Nörolojik Bozukluklara Yönelik Yapay Zeka Araştırma Merkezi ve Capital Medical Üniversitesi’nden bir araştırma ekibi, **yaklaşık 15 dakika içinde 225 vakanın %87’sinde beyin tümörünü doğru şekilde teşhis eden BioMind AI yapay zeka sistemini geliştirdi.** Aynı araştırmada 15 uzman doktordan oluşan ekip %66 başarı sağlayabildi. (<a href="https://www.bbntimes.com/en/technology/artificial-intelligence-can-now-detect-brain-tumor-and-lung-diseases" target="_blank" rel="noreferrer noopener nofollow">Kaynak</a>)