---
author: "Ömer Serdar Ören"
title: "Ocak 2025"
date: "2025-01-31"
categories: 
  - "blog"
tags: 
  - "notlar"
  - "ocak"
  - "ocak-2025"
  - "seyir-defteri"
  - "yazilar"
cover-img: /assets/img/2025/01/cam-kiriklari-istanbul-deniz.jpg
share-img: /assets/img/2025/01/cam-kiriklari-istanbul-deniz.jpg
thumbnail-img: /assets/img/2025/01/cam-kiriklari-istanbul-deniz.jpg
---

2025 yılının Ocak ayından kişisel notlar.

#### 1 Ocak 2025

- Receb Ayı yani mübarek üç aylar başladı.
- Yıla müthiş bir baş ağrısıyla başlamak gibisi yok. Mis...

#### 2 Ocak 2025

- Ferdi Tayfur ölmüş. Her yerde o iğrenç şarkılar çalıyor.

#### 3 Ocak 2025

- Tayyibin istatistik kurumu TÜİK enflasyon rakamlarını açıklamış. Aylık %1.03, yıllık %44.38. Bu rakamlara göre memur emeklisi %11.54, SSK/Bağkur emeklisinin de %15,75 oranında maaş artışı alması bekleniyor. Bu arada bu sene asgari ücrete %30 oranında zam yapıldığını da hatırlamakta fayda var. Gerçek enflasyon yani ENAG'ın hesaplamalarına göre aylık %2.34 yıllık %83.4 oldu.

#### 6 Ocak 2025

- Rte bugün açıklama yapmış ve 2025 senesini 'Aile yılı' ilan etmiş. Tabii ki ailesini seven herkesi bir panik kapladı. Geçen sene emekliler yılıydı ve emekliler perişan oldu. Bakalım bu sene ailelerin başına nasıl çorap örecek.

#### 8 Ocak 2025

- Ankara'da, Türkiye'nin göbeğinde bir çocuk, sokak köpekleri tarafından parçalanarak öldürülmüş. Başka bir şey söylemeye gerek var mı?

#### 9 Ocak 2025

- Her şeye zam geliyor. Son iki günde ponçik, süt ve simit zamlarıyla karşılaştım. Yılbaşı bahanesiyle fütursuzca zam yapılıyor. 10'lu ponçik 35->50, 5 litre süt 150->200, simit 15->20 tl oldu.
- Los Angeles'da dünyanın en lüks bölgelerinden birinde yangın çıkmış. Binden fazla ev yandığı söyleniyor. Sigorta şirketlerinin zararı karşılamakla ilgili soru işaretleri varmış.

#### 10 Ocak 2025

- Bugün bir daha sosyal medya platformlarına güven olmayacağını teyit ettim. Buna 'yerli ve milli' ekşi sözlükte dahil. İnsanların çok kullanıcılı platformlara neden bedava bu kadar çok içerik ürettiğini anlamakta zorlanıyorum. Para kazananlara lafım yok ama diğerleri için benim lugatımdaki karşılığı pek hoş değil. Eğer ticari bir girişimim olsaydı bunu sosyal medya platformlarına minimum bağımlılıkla yapmak isterdim.

#### 15 Ocak 2025

- İsmail Saymaz'ın [tweetini](https://x.com/ismailsaymaz/status/1879574562503106652) aynen kopyalıyorum çünkü üstüne yorum yapmaya gerek yok: "İstanbul’da 1 Ocak 2025’ten beri 34 kişi sahte içkiden öldü. Son 48 saatte ise 68 zehirlenme vakası oldu, 23 kişi can verdi. 32 kişinin tedavileri yoğun bakımda sürüyor. Sahte içki satan 64 iş yeri kapatıldı. 29 ton sahte içkiye el kondu. İki kişi tutuklandı."

#### 18 Ocak 2025

- Trumpmemecoin diye bir şey çıkarmış ve piyasa değer bir anda 30 milyar dolara kadar çıkmış. Umarım Elon denen mahlukatla el ele verir bu insanların içinden geçer. Dinsizin hakkından imansız gelir deyiminin tezahürünü bu sene dünyanın çeşitli yerlerinden çeşitli şekillerde görebilir miyim?

#### 19 Ocak 2025

- Trump yarın resmen ABD başkanı olacak ve şimdiden dünyanın nasıl daha iğrenç bir yer olacağını merak etmeye başladım.
- Bu arada tiktok ABD'de bugün resmen yasaklandı. Apple store'dan bile kaldırılmış. İnsanlar VPN'le girmeye çalışıyor ama yine de giremiyormuş. Şaka gibi ama akşam (tr saatiyle) ne oldu bilmiyorum ama tekrar açılmış. Süper güç abd bile muz cumhuriyetine dönmüş oldu, yoksa zaten öyle miydi?
- Dün bahsettiğim trumpmemecoin uçuşuna devam ediyor.
- HAMAS'la İsrail ateşkesi sağlamış.
- Yılbaşından önce bir rüya görmüştüm. Ocak ayı kötü geçecek, Şubat ise Ocak'tan daha kötü olacak gibi bir şeydi. Doğru çıkabilir diye düşünmeye başladım.

![](/assets/img/2025/01/tiktok-ban-abd-cin-sosyal-medya-2025-ocak.jpg)

#### 20 Ocak 2025

- Bugün ilginç bir video izledim. microsd kart büyüklüğünde bir parçanın kocaman bir domino taşını yıkılışını tetiklemesini gösteriyordu. Bana o kadar manidar geldi ki o yüzden yazmak istedim.
- Trump nihayet resmen başkanlık yeminini ederek ABD'nin başkanı olmuş. Bundan sonra bana saygı göstereceksiniz gibi saçma salak bir şey söylemiş. Bir çok saçma açıklamasının yanında doğru bir şey de söylemiş. Bundan sonra kadın ve erkek olmak üzere sadece iki cinsiyet var demiş. Bir de Meksika Körfezi'nin ismi artık 'Amerika Körfezi' olacakmış. Ahdım olsun. Ölene kadar oraya 'MEKSİKA KÖRFEZİ' diyeceğim!

#### 21 Ocak 2025

- Normalde TV izlemem ama nerede açık bir kanala denk gelsem muhalefetten birilerinin içeriği alındığı veya soruşturma açıldığı haberleri geliyor. Balyoz ve Ergenekonla orduda istemediklerini içeri attılar. Şimdi siyasiler için aynı operasyonu yapıyorlar gibime geliyor. Aynı senaryonun sonu aynı olacak mı? Göreceğiz...
- Çok acayip rüyalar görüyorum. Son haftalarda çok çok rüya görüyorum. Ama bu sabah gördüğüm her şeyiyle çok ilginçti. Yorum yapamıyorum, yapmak istemiyorum.
- Bolu Kartalkaya'da otelde yangın çıkmış. Ben bu satırları yazarken 66 ölü vardı. Yüzlerce yaralı ve kayıp. Söyleyecek çok şey var ama değmez.

#### 22 Ocak 2025

- Bugün tek gündem var o da dünkü yangın. Ölü sayısı 79'a yükselmiş. Cumhurbaşkanı olan şahıs yangında ölen akplilerin cenazesine katılıp sabır dilemiş. Sabrın sonu selametmiş, zafermiş... Allah bu millete fetönün siyasi ayağının başındaki şahsın ibreti alem olarak gebermesini de göstersin inşaAllah!
- Bazen kendimi tamamiyle nefret dolu ve acımasız hissediyorum. Allah (celle celalühü) korkum olmasa çok kötü şeyler yapacak gibi... Bu yaşıma kadar sıkıntısız geldim, inşaAllah bundan sonra bir şey olmaz.

#### 24 Ocak 2025

- Gezi protestosuna katılan sanatçıları ifadeye çağırıyorlarmış. 12 yıl sonra gündem değiştirmek ve halka gözdağı vermek için iyi deneme ama kimse artık yemiyor. Ve unuttukları bir şey var aç insan hiç bir şeyden korkmaz. Çünkü anladığım kadarıyla herkesin tek gündemi pahalılık. Bu sene eğer büyük bir toplumsal olay olmazsa bir daha olmaz diye düşünüyorum. Ama bilemiyorum çünkü bu halkı artık tanımıyorum.

#### 25 Ocak 2025

- Malum dünyanın en pahalı ülkelerinden biri haline geldik. Önümüzdeki günlerde, haftalarda veya aylarda bir deval olabilir. Ne zaman olacağı ise asıl soru. Eğer olursa sonrasında neler olacağı ise belki daha da önemli bir soru. Cevaplar ise maalesef bende yok.

#### 30 Ocak 2025

- Rtx 5090 ekran kartları piyasaya çıktı. Fiyatlarına bakayım dedim en ucuz bulabildiğim 135.499 TL. Yani 4846 dolar. Referans kartların 2000 dolardan piyasaya çıktığı bir bileşenin 5000 dolara satılması ve ona rağmen yok satması gerçekten şaşırtıcı.

#### 31 Ocak 2025

- Ekrem İmamoğlu terör savcısına ifade vermeye gitti. Rte muhalifleri sindirmek için her yolu deniyor.
- Mezuniyet töreninde Mustafa Kemal'in askerleriyiz diyen 5 teğmeni ordudan ihraç etmişler. Anladığım kadarıyla fazla zaman kalmadı ve artık her tuşa basıyorlar.
- Senenin ilk ayı da bitti. Geri kalanı acaba nasıl olacak merak içindeyim. Film izler gibi izlemeye devam.
- Ayın ilk günü Receb'le başlamıştı Şaban'la bitti. Mübarek Ramazan ufukta göründü.
