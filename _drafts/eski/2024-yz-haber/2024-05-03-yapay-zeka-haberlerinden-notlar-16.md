---
author: "Ömer Serdar Ören"
title: "Yapay Zeka Haberlerinden Notlar - 16"
date: "2024-05-03"
categories: 
  - "blog"
tags: 
  - "ai"
  - "amazon"
  - "anthropic"
  - "apple"
  - "uretken-yapay-zeka"
  - "chatgpt"
  - "claude-3"
  - "gemini"
  - "microsoft"
  - "notlar"
  - "nvidia"
  - "openai"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yazilar"
cover-img: /assets/img/2024/05/ekran-resmi-mayis-2024-google-gemini-uzantilar-ucusarama-haritalar-oteller-youtube.png
share-img: /assets/img/2024/05/ekran-resmi-mayis-2024-google-gemini-uzantilar-ucusarama-haritalar-oteller-youtube.png
thumbnail-img: /assets/img/2024/05/ekran-resmi-mayis-2024-google-gemini-uzantilar-ucusarama-haritalar-oteller-youtube.png
---

30 Nisan – 3 Mayıs tarihleri arasında yapay zeka haberlerinden gözüme çarpanlardan çıkardığım notlar.

* * *

- Daha önce duyurusu yapılan ve ChatGPT’ye hafıza özelliği kazandıran özellik, ChatGPT Plus kullanıcılarına açıldı. OpenAI bu özellik ile Chat’in daha kişiye uygun cevaplar vereceğini söylüyor. Ayrıca ChatGPT’nin neyi hatırlayıp neyi hatırlamaması konusundan kullanıcıların tam kontrolü olacağı söyleniyor. Umarım öyledir.

> Memory is now available to all ChatGPT Plus users. Using Memory is easy: just start a new chat and tell ChatGPT anything you’d like it to remember.  
>   
> Memory can be turned on or off in settings and is not currently available in Europe or Korea. Team, Enterprise, and GPTs to come. [pic.twitter.com/mlt9vyYeMK](https://t.co/mlt9vyYeMK)— OpenAI (@OpenAI) [April 29, 2024](https://twitter.com/OpenAI/status/1784992796669096181)

* * *

- **OpenAI ve Financial Times**, Financial Times’ın metin tabanlı içeriklerini daha hızlı ve verimli bir şekilde üretmek için üretken yapay zeka (AI) teknolojisi için ortaklık kurdu. Bu ortaklık, haberlerin hızlı bir şekilde analiz edilmesini, metinlerin daha hızlı yazılmasını ve daha geniş bir okuyucu kitlesine ulaşılmasını sağlayacağı [söyleniyor](https://openai.com/blog/content-partnership-with-financial-times).

* * *

- **Apple**, Zürih’te yeni bir yapay zeka laboratuvarı açtı ve Google’dan önde gelen yapay zeka uzmanlarını işe aldığı [söyleniyor](https://www.macrumors.com/2024/04/30/apple-hired-ai-google-experts-zurich-lab/). Bu hamle ile Apple’ın yapay zeka tabanlı ürün ve hizmetlerini geliştirmesi ve şirketin yapay zeka alanındaki varlığını güçlendireceği umuluyormuş.

* * *

- Kurumsallar için geçen sene Kasım ayında Microsoft 364 Copilot duyurusundan sonra nihayet uygulama Türkçe dil desteğine [kavuştu](https://techcommunity.microsoft.com/t5/copilot-for-microsoft-365/new-languages-supported-in-copilot-for-microsoft-365/ba-p/4126276). Türkçeyle birlikte 16 dil daha eklenen yapay zeka destekli iş uygulaması kullanan varsa memnuniyet seviyelerini gerçekten merak ediyorum.

* * *

- Alden Capital Group’a ait ve aralarında New York Daily News ve Chicago Tribune gibi toplam sekiz yayıncının oluşturduğu grup Microsoft ve OpenAI’in dil modelini kullanarak gazetenin makalelerini kopyaladığı iddiasıyla dava açmış [durumda](https://www.theverge.com/2024/4/30/24145603/ai-openai-microsoft-new-york-daily-news-sue-copyright). Yapay zeka dünyayı ve işleyiş biçimini değiştirirken bu gibi hukuki çatışmaların sonuçlarını ve etkilerini merak etmemek elde değil.

* * *

- AWS, yazılım geliştirmeyi hızlandırmak ve şirketlerin dahili verilerinden yararlanmak için üretken yapay zeka (AI) destekli asistan olan **Amazon Q**‘nun genel kullanıma sunulduğunu [duyurdu](https://www.aboutamazon.com/news/aws/amazon-q-generative-ai-assistant-aws).

<https://www.youtube.com/watch?v=frOJDGG0Xds>

* * *

- Daha iyi fotoğraf arama, yapay zeka konuşma tanıma ve daha fazla LLM ile gelen Nvidia’nın ChatRTX sohbet robotu büyük bir güncelleme [aldı.](https://www.tomshardware.com/tech-industry/artificial-intelligence/nvidias-chatrtx-receives-major-update-better-photo-search-ai-speech-recognition-and-more-llm-options) Benim de bilgisayarıma kurduğum sonra kendi kendine hata vermeye başladığı için sildiğim yerel PC’de yapay zeka motorunun tekrar kurmak için beklemeye karar vermiştim. Videoyu izleyince artık beklemeye gerek olmadığını karar verdim.

<https://www.youtube.com/watch?v=zMROAxJQ7rk>

* * *

- Anthropic, yapay zeka sohbet robotu Claude için iOS uygulamasını [yayınladı](https://www.anthropic.com/news/team-plan-and-ios). Claude iOS uygulaması, kullanıcıların farklı cihazlarda konuşmalara kaldıkları yerden devam edebilmeleri için web sohbetleriyle senkronize oluyor. Ayrıca iOS uygulaması ile kişi başı 30 dolar olan yeni ‘Team’ planı da tanıttılar.

<https://www.youtube.com/watch?v=YrYQ_IMlOsM>

* * *

- Aşağıdaki video yüzünden CES 2024’te tanıtılan Rabbit R1 adlı yapay zeka destekli cihazın aslında bir android uygulama olup olmadığı hakkında kafalarda sorular oluşmaya başladı. Şirket iddiaları reddedmiş, R1’in özgün bir sanal asistan olduğunu ve bu iddiaların doğru olmadığını söylemiş. Rabbit R1’in farklı bir yaklaşım sunduğunu ve cihazın birçok farklı hizmeti entegre ettiğini vurgulamışlar.

<https://www.youtube.com/watch?v=ine9gSRPVsA>

* * *

- Microsoft, ABD polis departmanlarının kurumsal yapay zeka aracını kullanmasını [yasakladı](https://techcrunch.com/2024/05/02/microsoft-bans-u-s-police-departments-from-using-enterprise-ai-tool/). Bu karar, ırksal önyargı ve kolluk kuvvetleri tarafından yapay zekanın kötüye kullanılma potansiyeli konusundaki endişelerden kaynaklanıyor. Microsoft daha önce polis gövdesi kameralarıyla yapay zeka aracının kullanılmasına izin veriyordu. Ancak şirket artık yüz tanıma teknolojisinde kullanımını kısıtlıyor.

* * *

- PetaPixel’de yayınlanan bir [makaleye](https://petapixel.com/2024/05/01/adobe-exec-says-ai-is-a-revolution-and-the-new-digital-camera/) göre **Adobe, yapay zekanın “yeni dijital kamera” olduğunu savunuyor.** Yapay zekanın benimsenmesi, fotoğrafçılara zarar verebilir. Yapay zeka tarafından oluşturulan görüntüler, insan fotoğrafçıların işini tehdit edebileceğini düşünüyorlar. Ve evet bende aynı fikirdeyim. Ama sadece fotoğraflar için değil. Eğer ‘AI’ gelişimi böyle devam ederse bundan 5 yıl sonrası için bir çok sanatçıya/emekçiye (_sinema, ses, fotoğraf, hikaye anlatıcılığı, resim, aramızda kalsın ama p-rno sektöründe çalışanlar bile dahil_) daha az ihtiyaç duyacağımız bence su götürmez bir gerçek.

* * *

![](/assets/img/2024/05/ekran-resmi-mayis-2024-google-gemini-uzantilar-ucusarama-haritalar-oteller-youtube.png)

- Unutmadan Google Gemini ile ilgili son güncellemelerden bahsedeyim. Google Gemini’yi Haritalar, Oteller, Uçuşlar, YouTube ve Workspace ile ortak çalışan Uzantılar özelliğini Türkiye’de devreye aldı. Bir de artık Chrome’a arama çubuğuna **‘@gemini**‘ yazarak direkt yapay zekayla sohbet etme özelliği geldi.
