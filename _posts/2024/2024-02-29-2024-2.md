---
author: "Ömer Serdar Ören"
title: "Şubat 2024"
date: "2024-02-29"
categories: 
  - "blog"
tags: 
  - "notlar"
  - "seyir-defteri"
  - "yazilar"
  - "subat"
  - "subat-2024"
cover-img: /assets/img/2024/02/galata-koprusu-karakoy-sahil-deniz-istanbul-ocak-2023-759x1024-1.jpg
share-img: /assets/img/2024/02/galata-koprusu-karakoy-sahil-deniz-istanbul-ocak-2023-759x1024-1.jpg
thumbnail-img: /assets/img/2024/02/galata-koprusu-karakoy-sahil-deniz-istanbul-ocak-2023-759x1024-1.jpg
---

2024 yılının Şubat ayından kişisel notlar.

#### 1 Şubat 2024

- Ankara’da simit 15 tl olmuştu. Bir kaç gün sonra tekrar 10 liraya düştü. Nedeni anlaşıldı. Ama beni düşündüren simit değil, 31 Mart seçimleri sonra diğer herşeye gelecek kallavi zamlar.

> Ankara Simitçiler Odası Başkanı: Bakanlığa çağrıldık, simit zammını seçimden sonra yapacakmışız [pic.twitter.com/Bq09bAWeZm](https://t.co/Bq09bAWeZm)— ANKARA KUŞU (@ankara\_kusu) [February 1, 2024](https://twitter.com/ankara_kusu/status/1752963215200338100)

#### 2 Şubat 2024

- Merkez bankası başkanı istifa etmemiş, görevden affını talep [etmiş](https://twitter.com/hafizegayeerkan/status/1753495012183003212). Söyleyecek bir şey yok… Artık bu tip şeyler TR’de gayet normal.
- Bugün yeni bir ekran kartı aldım. Elime ulaştıktan sonra daha detaylı bir şeyler yazarım diye umuyorum.

#### 3 Şubat 2024

- Ama ölüm karşısından her şey anlamını yitiriyor. Öyleyse ölümle bile anlamanı yitirmeyecek şekilde yaşamak lazım vesselam.

#### 4 Şubat 2024

- Bugün yeni aldığım ekran kartını denemek için **stable diffusion** kurdum. Daha doğrusu **Automatic1111** kurdum. Kurma işi baya zor oldu. Küçük bir yardım aldım ve nihayet çalıştı. Artık ben de kendi makinemde yapay zeka ile resimler üretiyorum. Şimdilik basit görseller üretiyorum. Tam olarak neler yapılır, neler yapabilirim bilmiyorum ama yapay zeka olayına bir yerden başlamam lazımdı. Ekran kartına (**RTX 4070 Ti Super**) benim için yüksek sayılabilecek bir para verdim. Aslında ekran kartı alma işini iptal etmiştim ama seçimlerden sonra doların yükselme ve taksitli satışları sınırlama ihtimali olduğu için yapmam gerekeni yaptım. Umarım değer…

#### 5 Şubat 2024

- Bu memleketin insanlarında dolandırılmak alışkanlık olmuş galiba. Şimdi de **drone** üreteceğim diye insanlardan **2.5 MİLYAR TL** toplayan biri çıktı. Yurt dışı çıkış yasağı falan konmuş ama, bu saatten sonra… Söyleyecek çok şey var ama susuyorum.

> 🕵️‍♂️ Memleketi Yozgat'a drone ve İHA fabrikası kuracağını söyleyerek, yüzde 10 ile yüzde 20 gibi yüksek faiz getirisi vadiyle 2,5 milyar TL topladı.  
>   
> 🛂 Kayıplara karışan Sedat Ocakçı hakkında “yurtdışına çıkış yasağı” getirildi. [pic.twitter.com/jVYoskACtJ](https://t.co/jVYoskACtJ)— Turhan Bozkurt (@TurhanBozkurTV) [February 5, 2024](https://twitter.com/TurhanBozkurTV/status/1754573586323415472)

#### 6 Şubat 2024

- TÜİK, Türkiye’nin güncel nüfusunu [açıklamış](https://data.tuik.gov.tr/Bulten/Index?p=Adrese-Dayali-Nufus-Kayit-Sistemi-Sonuclari-2023-49684). 31 Aralık 2023 itibariyle nüfusumuz 85 milyon 372 bine yükselmiş. İnternet sayfalarında daha detaylı bilgiler ve grafikler var ama nedense hiç ilgimi çekmedi. Zaten tüik’ten tiksinen biri olarak sayfalarında kalmaya fazla tahammül edemiyorum.
- Bugün Maraş depreminin 1. yılı dolmuş.
- Bu gece Mirac gecesi. Ramazan git gide yaklaşıyor.

#### 10 Şubat 2024

- Aşağıdaki videoyu ve başka bir kaç içeriği tükettikten sonra izledikten sonra dün ve bugün hayatın anlamı ve gerçek üzerine düşündüm. Her zamanki gibi hiç bir sonuca varamadım. Tasavvufi bilgiler, metafizik, kuantum teorisi, holografik evren ve doğa bilimleri hakkında az çok bilgisi olan biri olarak on yıllardır zaman zaman kafam karışır ama sonuçta karıştığıyla kalır. Gerçekten bir gerçeği öğrenip yaşama kabiliyetim olsaydı kalben tatmin olmuş biri olurdum diye düşünüyorum. Ama böyle giderse ölümü tatmadan gerçeği kavrayamamaktan korkuyorum. Yıllar önce izlediğim bir filimde şu vecize beni çok etkilemişti: _‘**Vi Veri Veniversum Vivus Vici**‘ -Gerçeğin gücüyle yaşadığım süre boyunca, kainatı bile fethedebilirim-_ Kainatın içinde kaybolmuş biri olarak kurtarıcı aramak, boş hayaller peşinde koşmak ve ümitsizlik arasında gidip geliyorum. Allah’tan (celle celalühü) bu dünyadaki sonumun hayırlı bitmesini dileyerek... <https://www.youtube.com/watch?v=a-Ten7ZeDA4>
