---
title: "Algoritmik Düşünce ve Başarı Arasındaki Bağlantı"
date: "2018-01-16"
categories: 
  - "blog"
tags: 
  - "algoritma"
  - "basari"
  - "dusunce"
  - "matematik"
  - "yazilar"
cover-img: /assets/img/2018/01/algoritmik-dudunce-basari-bing-ai-image-creator-mantik-yaraticilik-matematik.jpeg
share-img: /assets/img/2018/01/algoritmik-dudunce-basari-bing-ai-image-creator-mantik-yaraticilik-matematik.jpeg
thumbnail-img: /assets/img/2018/01/algoritmik-dudunce-basari-bing-ai-image-creator-mantik-yaraticilik-matematik.jpeg
---


El Harezmi, **logaritma** da denen matematiksel düşünce sisteminin babasıdır. Matematik, o ve onun çağında yetişenler tarafından asla İslam’dan kopartılmadı. Matematik İslami bir bilim dalı olarak okutulduğu için varlıkların arasındaki aklı yani Allah’ın sonsuz aklını görerek Müslümanları ilerletiyor ve teknolojik gelişmelerde ileri tutuyordu.

Harezmî (d.780-ö.850), çağına göre üstün özellikler taşıyan eserler meydana getirmiştir. Bu eserlerin günümüz matematikçilerini bile hayrete düşüren yönleri vardır. Mesela, açıların ”Sinüs” gibi trigonometrik fonksiyonlarla ifade edildiğini gösteren tabloları oluşturmuştur.

Tüm dünyaya isminin Latince telaffuzunu **“Algoritma”** olarak söylettiren bu Müslüman Türk âlimi, cebir matematiğinin de kurucusudur.

Harezmî, cebir denklemlerinin çözümünde kare ve dikdörtgen şekillerden yararlanır. Denklem çözümlerinde bu geometrik şekilleri kullandığından, denklemlerde hep artı işaretli terimler göz önünde tutulur. Kare, bilinmeyeni, dikdörtgen ise bilinmeyenin sabit bir katını temsil eder.

Denklem çözümleri daima pozitif değerler içindir. Harezmî, ikinci dereceden denklemlerin çözülmesi için geometrik modeller kullanır. Fakat bu çözümleme yöntemleri, ne acıdır ki Türkiye’de hiç bir ders kitabında gösterilmez.

İkinci derece denklemlerin çözümünü çok sade, anlaşılır ve sistematik bir biçimde ele almıştır. Çözümleri sistemli bir sıra ile vermiş olması, ‘Algoritma’ yönteminin ortaya çıkmasını sağlamıştır. **Günümüz dünyasının vazgeçilmezi bilgisayarların programlama dilleri, Harezmî’nin Algoritmik yöntemleri esas alınarak yazılmaktadır.**

> **ALGORİTMİK düşünce sistemi: El Harezmî’den Modern Bilgisayar Programlama dillerine**  
> **_Türkçe, sentez oluşturmak için kolay bir dildir. Hiçbir sessiz harf ya da kafa karıştırıcı ikili ünlüler yoktur. Her harfi telaffuz edilmektedir. Bu nedenle, dünya düzeyinde, Türkçe, bilgisayar konuşma sentezleyicisi için bir rüyanın gerçek olması durumudur. (Being Digital, 1995 Nicholas Negroponte, Londra,)_**

Dolayısı ile günümüz programcılığının ve daha birçok matematiksel sistemin temelinde, Harezmî’nin olduğunu söylemek mümkündür.

El Harzemi, bugünkü bilgisayar programcılığının temelini atan düşünce sistemini kuran ilk kişidir. O, bu kendi isminden doğan düşünce sistemi olan algoritmik düşünce sistemiyle programcılığın temelini atmıştır. Peki, El Harzemi, bugünkü bilgisayar programcılığının temelini atan algoritmik düşünceyi nasıl oluşturdu?

Bunu anlamamız için ilk önce **ALGORİTMİK düşünce sistemi** nedir onu anlamamız lazım.

Kısaca algoritmik düşünce şunları içeriyordu ki kim bunları yaparsa başarı oranı yükseliyordu.

1. **Neyi yapacağına karar ver.**  
2. **Nasıl yapacağına karar ver.**  
  - *Süreci doğru yerlerden kır.*
  - *Kırılan aşamaları doğru sırala.*
  - *Aşamaların sürecini belirle.*
3. **Harekete Geç.**

(Bunu doğru olarak kim uygularsa başarıyı mutlaka yakalıyor.)

Bu yazı [http://yalcinkocak.com/sifir-kavrami-ve-harezmi/](http://yalcinkocak.com/sifir-kavrami-ve-harezmi/) adresinden alınmıştır. Konu ile ilgilenenlerin mutlaka okunması gereken bir makaledir.
