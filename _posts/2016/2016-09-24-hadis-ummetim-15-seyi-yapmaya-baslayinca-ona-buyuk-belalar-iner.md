---
author: "Ömer Serdar Ören"
title: "Hadis: Ümmetim 15 şeyi yapmaya başlayınca ona büyük belalar iner"
date: "2016-09-24"
categories: 
  - "blog"
tags: 
  - "din"
  - "hadis"
  - "yazilar"
  - "alinti"
cover-img: /assets/img/2016/09/kuba-mescidi-camii-medine-islam.jpg
share-img: /assets/img/2016/09/kuba-mescidi-camii-medine-islam.jpg
thumbnail-img: /assets/img/2016/09/kuba-mescidi-camii-medine-islam.jpg
---


“Ümmetim on beş şeyi yapmaya başlayınca ona büyük belâlar iner!”

Hz. Ali (ra) anlatıyor: Resûlullah Efendimiz (SAV) bir gün:
“Ümmetim onbeş şeyi yapmaya başlayınca ona büyük belâlar iner!” buyurdu. Yanındakiler:
“Ey Allah’ın Resûlü! Bunlar nelerdir?” diye sordular.  
Resûlullah Efendimiz (SAV) şöyle buyurdu:

1. Millî servet, fakir fukaraya uğramadan sadece zengin ve mevki sahibi kimseler arasında gidip gelen bir metâ haline gelirse
2. Emanet ganimet ve fırsat bilinip hıyanet edildiği zaman
3. Zekât (ödemeyi ibadet bilmeyip bir angarya ve) ceza telâkki ettikleri zaman
4. Kişinin karısının kötü emirlerine itaat ettiği zaman
5. Anne hukuku sıkça çiğnendiği zaman
6. Baba hukuku sıkça çiğnendiği zaman
7. Arkadaşın kötü emirlerine itaat arttığı zaman
8. Mescitlerde (rızay-ı İlâhî gözetmeyen husûmet, alış-veriş, eğlence ve siyaset vs. ile ilgili sesler yükseldiği zaman.)
9. Kavme, onların en alçağı reis olduğu zaman
10. Zorba kişiye zararı dokunmasın diye hürmet edildiği zaman
11. Şarap meşrû sayılarak içildiği zaman
12. İpek (haram bilinmeyip erkekler tarafından) giyildiği zaman
13. Şarkıcı kadınlar arttığı zaman
14. Türlü çalgı âletleri arttığı ve sıkça çalınır olduğu zaman
15. Bu ümmetin sonradan gelen nesilleri, önceden gelip geçenlere (çeşitli ithamlar ve bahanelerle) hakaret ettiği zaman artık kızıl rüzgârı, zelzeleyi, yere batışı veya suret değiştirmeyi ya da gökten taş yağmasını bekleyin.
