---
title: "Yunus Emre Şiirleri"
date: "2014-04-21"
categories: 
  - "blog"
tags: 
  - "alinti"
  - "tasavvuf"
  - "yazilar"
  - "yunus-emre"
  - "yunus-emre-eserleri"
  - "yunus-emre-siirleri"
  - "siir"
#cover-img: /assets/img/2014/04/
#share-img: /assets/img/2014/04/
#thumbnail-img: /assets/img/2014/04/
---


_**Bu sayfaya gelen değerli dostlar;**_ **Allah rızası** için **Yunus Emre** (kuddise sırruhu) hazretlerinin ruhuna bir **Fatiha-ı Şerif** okuyana **Allah (celle celalühü)** şefaatini nasip etmesi duasıyla. Amin.

### BEN YÜRÜREM YANE YANE

Ben yürürem yane yane, Aşk boyadi beni kane  
Ne akilem ne Divane, Gel gör beni aşk neyledi  
Gah eserem yeller gibi, Gah tozaram yollar gibi  
Gah akaram seller gibi, gel gör beni aşk neyledi  

Akan sulayın çağlaram, Dertli cigerem dağlaram  
Şeyhim anuban ağlaram, gel gör beni aşk neyledi  
Ya elim al kaldır beni, ya vaslına erdir beni  
Çok ağladım güldür beni, gel gör beni aşk neyledi  

Mecnun oluban yürürem, ol yari düşte görürem  
Uyanıp melul oluram, gel gör beni aşk neyledi  
Miskin Yunus biçareyem, baştan aşağı yareyem  
Dost ilinden avareyem, gel gör beni aşk neyledi  

Akıl : Akıllı  
Divane : Deli, Meczup  
Melül : Elem

* * *

### SEVELİM SEVİLELİM

Hak cihana doludur, kimseler Hakkı bilmez  
Onu sen senden iste, o senden ayrı olmaz  
Dünyaya gelen geçer, bir bir şerbetin içer  
Bu bir köprüdür geçer, Cahiller onu bilmez  

Gelin tanış olalım, işin kolayın tutalım  
Sevelim sevilelim, dünya kimseye kalmaz  
Yunus sözün anlar isen, mani’sini dinler isen  
Sana iyi dirlik gerek, bunda kimseler kalmaz  

Mani : Anlam

* * *

### GÖNÜLLER YAPMAYA GELDiM

Benim bunda kararım yok, bunda gitmeye geldim  
Bezirganım mataım çok, alana satmağa geldim.  
Ben gelmedim da’vi için benim işim sevi için  
Dostun evi gönüllerdir, gönüller yapmağa geldim  

Dost eşruğu deliliğim, aşıklar bilir neliğim  
Devşuruben ikiliğim, birliğe bitmeye geldim  
[Yunus Emre](https://en.wikipedia.org/wiki/Yunus_Emre) aşık olmuş, ma’şuka derdinden olmuş  
Gerçek erin kapısında ömrüm harcamaya geldim  

bezirgan: Tüccar  
mata : Mal,erzak  
dav’i : Dava peşinde koşmak,kavga,dava.  
sev’i : Sevgi  
eşruk : Sarhoşluk  
devşuruben : Kaldırıp  
bitmek : Kavuşmak  
maşuk : [Allah](https://en.wikipedia.org/wiki/Allah) (aşık olunan)

* * *

### DİLSİZLER HABERİN

Dilsizler haberin kulaksız dinleyesi  
Dilsiz kulaksız sözü, can gerek anlayaşı  
Dinlemeden anladık, anlamadan eyledik  
Gerçek erin bu yolda yokluktur sermayesi  

Biz sevdik aşık olduk, sevildik maşuk olduk  
Her dem yeni dirlikte, bizden kim usanası  
Miskin Yunus ol veli, yerde gökte dopdolu  
Her taş altında gizli, bin imran oğlu MUSİ  

di˜rlik: Hayat  
imran oğlu MUSİ : MUSA peygamber

* * *

### AŞK KİTABIN OKURUZ

Söylememek harcısı, söylemeğin hasıdır  
Söylemeğin harcısı, gönüllerin pasıdır  
Cümle yaratılmışa bir göz ile bakmayan  
Halka müderris ise, hakikatte asidir  

Şeriat haberini şerh ile eydem işit  
Şeriat bir gemidir, hakikat deryasıdır  
Ol geminin tahtası her nice muhkem ise  
Deniz mevci kat olsa, tahta uşanasıdır  

Bundan içeri haber işit, eydeyin ey yar  
Hakikatin kafiri, şer’in evliyasıdır  
Biz talib-i ilimleriz, aşk kitabın okuruz  
Calap müderris bize, aşk hod medresedir  

Harcısı : Uygunu  
Has : Güzel  
Şeriat : Kuranın Dışsal, açık anlamı  
Şerh : Açıklama  
Eydem : Söyleyim  
Hakikat : Kuranın gizli anlamlarının bilindiği makam  
Muhkem : Kuvvetli  
Mevc : Dalga  
Kat : Kesme  
Uşanmak : Kırılmak  
Kafir : İnkar eden, gerçeği örten  
Şer’in : Şeriatın  
Evliya : Hak dostu,Hakiki dindar  
Talib-i ilim : İlim öğrenen  
Hod : Kendi, zaten

* * *

### NİCE BESLEYESİN

Nice bir besleyesin, bu kadd ile kameti  
Düştün dünya zevkine unuttun kıyameti  
Dürüs, kazan, ye yedir, bir gönül ele getir  
Yüz KABEden yiğrektir, bir gönül ziyareti  

Uslu değil delidir Halka Salusluk satan  
Nefsin müslüman etsin var ise kerameti  
Yunus imdi sen dahi, gerçeklerden olagör  
Gerçek erenler imiş, cümlenin ziyareti  

Kadd : Boy,pos  
Kamet : Boy  
Dürüs : Toplayıp biraraya getirme  
Yiğrek : Daha iyi  
Salusluk: Hilekarlık  
Keramet : Olağanüstü işler, haller

* * *

### BU BİR ACAİB HALDİR

Bu bir acaip haldir bu hale kimse ermez  
Alimle davi kılar, Veli değme göz görmez  
İlm ile hikmet ile, kimse ermez bu sırra  
Bu bir acaib sırdır, ilme kitaba sığmaz  

Alem ilmi okuyan, dört mezhep sırrın duyan  
Aciz kaldı bu yolda, bu aşka el uramaz  
Yunus canını terk et, bildiklerini terk et  
Fena olmayan suret, şahına vasıl olmaz  

Davi : Savunulan sey  
Veli : Amma lakin  
Fena : Benliği terkedip yokluk halinde olma

* * *

### AŞK MAKAMI

Aşk makamı al˜ ır, aşk kadim ezelidir  
Aşk sözünü söyleyen, cümle kudret dilidir  
Diyen o, işiten o, gösteren o  
Her sözü söyleyen o, suret can menzilidir  

Suret söz kanda buldu, söz sahibi kaçan oldu  
Surete kendi geldi, dil hikmetin yoludur  
Bu bizim işretimiz, oldur bu lezzetimiz  
İçip esridiğimiz, aşk şerbeti gölüdür  
Yunus sözünde yalan, görmedi mumin olan  
Ömrün zülmete salan, marifet yoksuludur  

Ali : Yüksek,yüce  
Menzil : Ulaşılacak yer  
İşret : Eğlence  
Eşrimek: Sarhoş olmak  
Zülmet : Karanlık  
Marifet: Tasavvufta üstün bir makam

* * *

### HAK BİR GÖNÜL VERDİ

Hak bir gönül verdi bana, ha demeden hayran olur  
Bir dem gelir şadan olur, bir dem gelir giryan olur  
Bir dem gelir söyleyemez, bir sözü şerh eyleyemez  
Bir dem cehalette kalır, nesne bilmez nadan olur  

Bir dem dev olur ya peri, viraneler olur yeri  
Bir dem uçar BELKIS ile sultan-ı ins u can olur  
Bir dem varır mescitlere, yüz sürer anda yerlere  
Bir dem varır deyre girer, incil okur ruhban olur  

Bir dem gelir İSA gibi ölmüşleri diri kılar  
Bir dem girer kibr evine, Firavn ile Haman olur  
Bir dem döner CEBRAİLE rahmet saçar her mahfile  
Bir dem gelir gümrah olur, miskin Yunus hayran olur  

Hayran : Şaşkın  
Şadan : Sevinçli  
Giryan : Ağlayan  
Beşaret: Mujdelenmek  
Şerh : Açıklama  
Nadan : Cahil  
Deyr : Kilise  
Ruhban : Rahip  
Mahfil : Toplantı yeri  
Gümrah : Sapmış

* * *

### AŞKIN ALDIN BENDEN BENİ

Aşkın aldı benden beni, bana seni gerek seni  
Ben yanarım dün ü günü, bana seni gerek seni  
Ne varlığa sevinirim, ne yokluğa yerinirim  
Aşkın ile avunurum bana seni gerek seni  

Aşkın aşıklar öldürür,Aşk denizine daldırır  
Tecelli ile doldurur,bana seni gerek seni  
Aşkın şarabından içem,Mecnun olup yola düşem  
Sensin dün ü gün endişem, Bana seni gerek seni  

Sufilere sohbet gerek, Ahilere ahret gerek  
Mecnunlara Leyla gerek, bana seni gerek seni  
Eğer beni öldüreler, külüm göğe savuralar  
Toprağım anda çağırır, bana seni gerek seni  

Cennet dedikleri ne ki, bir kaç köşkle birkaç huri  
İsteyene ver onları, bana seni gerek seni  
Yunus-durur benim adım, gün geçtikce artar ödüm  
İki cihanda maksudum, bana seni gerek seni  

Tecelli: Allah eserlerinin mevcut olanda görünmesi  
[Sufi](https://en.wikipedia.org/wiki/Sufism) : Derviş  
Maksud : Amaç

* * *

### BİR KEZ GÖNÜL YIKTIN İSE

Bir kez gönül yıktın ise  
Bu kıldığın namaz değil  
Yetmişiki millet dahi  
Elin yüzün yumaz değil  

Yol odur ki, doğru vara  
Göz odur ki, Hakkı göre  
Er odur ki alçak dura  
Yüceden bakan göz değil

* * *

### İLİM İLİM BİLMEKTİR

İlim ilim bilmektir, ilim kendin bilmektir  
Sen kendini bilmezsin, ya nice okumaktır  
Okumaktan mani ne, kişi Hakkı bilmektir  
Çün okudun bilemedin, ha bir kuru emektir  

Okudum bildim deme, çok taat kıldım deme  
Eri hak bilmez isen, abes yere yelmektir  
Dört kitabın manisi, bellidir bir elif te  
Sen elif dersin hoca, manisi ne demektir  

Yunus der ki Ey hoca  
Gerekse var bin Hacca  
Hepisinden iyice  
Bir gönüle girmektir  

Taat : İbadet  
Abes : Boş yere, boşuna  
Yelmek : Ardından gitmek  
Manisi : Anlamı

* * *

### EY BENİ AYIPLAYAN

Ey beni ayıplayan, gel beni aşktan kurtar  
Elinden gelmez ise, söyleme fasid haber  
Hiç kimsene kendinden, halden hale gelmedi  
Cümlemizin halini, maşuk eder mukarrer  

Aşıkların her hali, Maşuk katında biter  
Sözün var ona söyle, benim elimde ne var  
Her kim aşk kadehinden,içti ise bir cura  
Ona ne yad ne biliş, ona nesrik ne humar  

Dost yüzünden nikabı, her kim giderdi ise  
Hicap kalmadı ona, ayruk ne hayr u ne şer  
Şeriat edebinden korkaram söylemeye  
Yokise eydeyidim daha ayrıksı haber  
Dost kılıçından Yunus ölürse gam değil  
Dost göğünden uyanan, Maşuk burcundan doğar  

Fasid : Bozucu, fesat  
Mukarrer : Kararlaştırılmış  
Cur’a : Yudum  
Yad : Yabancı  
Biliş : Tanıdık  
Humar : İçkinin verdiği başağrısı  
Nesrik : Sarhoş  
Ayrıksı : Aykırı  
Nikap : Perde, yüz örtüsü

* * *

### HABER EYLEN AŞIKLARA

Haber eylen aşıklara, Aşka gönül veren benem  
Aşk bahrisi oluban denizlere dalan benem  
Gördüm göğün meleklerin, her biri bir işteymis  
Hak Calabın zikrin eden İNCİL benem KURAN benem  

Gördüm diyen değil, gören  
Bildim diyen değil, bilen  
Bilen O’dur, gösteren O,  
Aşka esir olan benem  

Deli oldum adım Yunus  
Aşk oldu bana kılavuz  
Hazrete değin yalınız  
Yüz sürüyü varan benem

* * *

### BU ZAMANDA MÜSLÜMANLAR

Müslümanlar zamane yatlı oldu  
Helal yenmez, haram kıymetli oldu  
Fakirler miskinlikten çekti elin  
Gönüller yıkıben heybetli oldu  

Peygamber yerine geçen hocalar  
Bu halkın başına zahmetli oldu  
Yunus gel aşık isen tevbe eyle  
Nasuh’a tevbe ucu kutlu oldu  

Nasuh tevbesi : Bir daha bozmamak üzere edilen tevbe

* * *

### AŞIKLAR ÖLMEZ

Ya rab bu ne derttir derman bulunmaz  
Benim garip gönlüm aşktan usanmaz  
Aşık ki cana kaldı aşık olmaz  
Canın terketmeyen, ma’şukun bulmaz  

Aşk pazarıdır bu canlar satılır  
Satarım canımı kimseler almaz  
Aşık, bir kişidir, Bu dünya malın  
Ahiret korkusun bir pula saymaz  

Bu dünya ol ahiretten içeri  
Aşıkın yeri var kimseler bilmez  
Yunus öldü diye sela verirler  
Ölen hayvan imiş, AŞIKLAR ÖLMEZ  

* * *

### GÖNÜL CALABIN TAHTI

Miskinlikte buldular, kimde erlik var ise  
Merdivenden ittiler, yüksekten bakar ise  
Gönül yüksekte gezer, dem-be-dem yoldan azar  
Dış yüzüne o sızar içinde ne var ise  

Ak sakallı pir hoca, bilemez hali nice  
Emek vermesin hacca, bir gönül yıkar ise  
Sağır işitmez sözü, gece sanar gündüzü  
Kördür münkirin gözü, alem münevver ise  

Gönül Calabın tahtı, CALAP gönüle baktı  
İki cihan bedbahtı, kim gönül yıkar ise  
Sen sana ne sanırsan ayrugada onu san  
Dört kitabın manası budur eğer var ise  

Bildik gelenler geçmiş, konanlar geri göçmüş  
Aşk şarabından içmiş, kim mana duyar ise  
Yunus yoldan azuban, yüksek yerde durmasın  
Sinle sırat görmeye, sevdiği didar ise  

Dem-be-dem : Zaman zaman  
Münevver : Bilgili, aydın  
Calap : ALLAH  
Pir koca : İhtiyar  
Bedbaht : Talihsiz  
Sin : Mezar  
Sırat : Cennet yolu  
Didar : Allaha kavusma, hakkın yüzü

* * *

### KİME GÖNÜL VERİR İSEM

Kime gönül verir isem, benim ile yar olmadı  
Halim bilip derdim sorup bana vefadar olmadı  
Haktan meğer takdir idi, Aşık oldu gönlüm sana  
Hiç kimseler bencileyin, aşka giriftar olmadı  

İbrahime Nemrud odunu, aşktır gülistan eden  
Aşktan nazar ericeğiz, gülzar oldu nar olmadı  
Aşkta kahırlar çok olur, Aşıklara gayret gerek  
Yunus aşık oldun ise, aşıklarda ar olmadı  

Giriftar : Tutkun olmak, tutulmak  
Gülistan,gülzar : Gül bahcesi  
Nar : Ateş  
Ar : Utanma

* * *

### AŞK VER BANA

İlahi bir aşk ver bana, kandalığım bilmeyeyim  
Yavı kılayım ben beni, isteyiben bulmayayım  
Al gider benden benliği, doldur içime şenliği  
Diriliğimde öldür beni, varıp orda ölmeyeyim  

Bülbül olup öteyim, dost bahçesinde yatayım  
Gül oluben açılayım, ayruk dahi solmayayım  
Aşkdır derdin dermanı, aşk yoluna koydum canı  
Yunus Emre eydur bunu, bir dem aşksız olmayayım.  

Kanda : Nerede  
Yavı kılmak: Kaybetmek  
Ayruk : Artık, baska  
Eydur : Söylemek  
Dem : An,vakit

* * *

### AŞK

işitin ey yarenler, kıymetli nesnedir aşk  
Sultanları kul eyler, hikmetli nesnedir aşk  
Akilleri şaşırır deryalara düşürür  
Kayaları söyletir, kuvvetli nesnedir aşk  

Aşksızlara verme öğüt, öğüdünden ala değil  
Aşksız adem hayvan olur, hayvan öğüt bilir değil

* * *

### SUFİYİM HALK iÇiNDE

Sufiyim halk içinde, tesbih elimden gitmez  
Dilim marifet söyler gönlüm hiç kabul etmez  
Söylerim marifeti, saluslanırım katı  
Miskinliğe dönmeye gönlümden kibir gitmez  

Görenler elim öper, tac u hırkaya bakar  
Söyle sanırlar beni, zerrece günah etmez  
Dışımda ibadetim sohbetim hoş taatım  
İç pazara gelince bin yıllık ayyar etmez  

Dışım derviş içim boş, dilim tatlı sözüm hoş  
Amma ettiğim işi dinin değişen etmez  
Yunus eksikliğini Allah’ına arz eyle  
Onun keremi çoktur sen ettiğin o etmez  

Saluslanmak : Hilekarlık, düzenbazlık.

* * *

### DERVİŞLİK DEDİKLERİ

Dervişlik dedikleri hırka ile tac degil  
Gönlün derviş eyleyen hırkaya muhtaç değil  
Durmuş marifet söyler, erene Yunus Emrem  
Yol eriyle yoldadır, yolsuza yoldaş değil

* * *

### HİC BİR KİŞİ BİLMEZ BİZİ

Hiç bir kişi bilmez bizi, biz ne işin içindeyiz  
Ne hırsımız baydır bizim, ne nefsimiz içindeyiz  
Bir kimsenin devletine, ta’nediben biz gülmeyiz  
Ne munkiriz alimlere, ne tersanın Hacındayız  
Yunus eydur hey sultanım, özge şahım vardır benim  
Ko dünya altın gümüşün, ne bakır-u tacındayız  

Bay : Zengin  
Ta’netmek : Yermek, kınamak  
Özge : Başka  
Tersa: Hıristiyan  
Munkir : İnkar eden

* * *

### ERENLER YOLU

Canım erenler yolu inceden ince imiş  
Süleymana yol kesen şol bir karınca imiş  
Eydürler idi bana aşık avare olur,  
Geldi başıma gördüm, ol söz yerince imiş  

Dört kitabın manisin okudum hasıl ettim  
Aşka gelicek gördüm, bir uzun hece imiş  
İki kişi söyleşir Yunus’u görsem diye  
Biri eydur ben gördüm bir AŞIK koca imiş

* * *

### AB-I HAYAT

Ab-I hayatın çeşmesi aşıkların visalidir  
Sohbeti aşk ile eder, susamışları yakmaya  
Aşk mı derim ben ona Tanrının uçmağın seve  
Uçmak hod bir tuzaktır eblehler canın tutmağa  

Aşık olan miskin olur  
Hak yoluna teslim olur  
Her ne dersen boyun tutar  
Çare yok gönül yıkmaya  

Ab-ı hayat : Ölümsüzlük suyu. Ledun ilmi, Hakka kavuşma.  
Visal : Kavuşma  
Uçmak : Cennet  
Hod : Kendi.  
Ebleh : Budala  
Miskin: Benliği terketmiş  
Boyun tutmak: Teslim olmak

* * *

### İŞİTİN EY YARENLER

İşitin ey yarenler  
Aşk bir güneşe benzer  
Aşk olmayan gönül  
Misal-i taşa benzer  

Taş gönülde ne biter  
Dilinde agu tüter  
Nice yumusak söylese  
Sözü savaşa benzer  

Geç Yunus endişeden  
Gerekse bu bişeden  
Ere aşk gerek evvel  
Ondan dervişe benzer  

Yaren : Dost  
Agu : Zehir  
Bişe : Orman

* * *

### SENSİN KERİM

Sensin kerim sensin rahim, Allah sana sundum elim  
Senden artuk yoktur emim, Allah sana sundum elim  
Ecel geldi vade erdi, Bu ömrüm kadehi doldu  
Kimdir ki içmeden kaldı, Allah sana sundum elim  

Gözlerim göğe süzüldü, canım göğüsten üzüldü  
Dilim tetiği bozuldu, Allah sana sundum elim  
Geldim salacam sarılır, Dört yana sela verilir  
El namazıma derilir, Allah sana sundum elim  

Cun cenazeden şeştiler, üstüme toprak saçtılar  
Hep koyubeni kaçtılar, Allah sana sundum elim  
Yunus tap uzattın sözü, Allah’ına tutgil yüzü  
Didardan ayırma bizi, Allah sana sundum elim  

Emim : İlacım  
Salaca: Tabut taşıyan tahta  
Sela : Ölüm haberinin duyurulması  
Şeşmek: Çıkarmak  
Tap : Yeter, kafi  
Didar : Allahın cemali, yüzü

* * *

### ÇAĞIRAYIM MEVLAM SENİ

Dağlar ile taşlar ile çağırayım mevlam seni  
Seherlerde kuşlar ile çağırayım mevlam seni  
Sular dibinde mahi ile, sahralarda ahu ile  
Abdal olup ya hu diye çağırayım mevlam seni  

Gökyüzünde İSA ile Tur dağında MUSA ile  
Elindeki asa ile çağırayım mevlam seni  
Derdi okus EYYÜP ile, gözü yaşlı YAKUP ile  
Ol MUHAMMED mahbub ile çağırayım mevlam seni  

Hamd u şükrullah ile, vasf-ı kulhuvallah ile  
Daim zikrullah ile çağırayım mevlam seni  
Yunus okur diller ile, ol kumru bülbüller ile  
Hakkı seven kullar ile çağırayım mevlam seni  

Mahi : Balık  
Ahu : Ceylan  
Abdal : Derviş  
ya hu : Allah  
Okus : Çok  
Mahbub: Sevgili

* * *

### DERTLİ DOLAP

Dolap niçin inilersin, Derdim vardır inilerim  
Ben Mevlaya Aşık oldum, Onun için inilerim  
Benim adım dertli dolap, suyum akar yalap yalap  
Böyle emreyledi CALAP, Derdim vardır inilerim  

Beni bir dağda buldular, Kolum kanadım kırdılar  
Dolaba layık gördüler, derdim vardır inilerim  
Ben bir dağın ağacıyım, Ne tatlıyım ne Acıyım  
Ben Mevlaya duacıyım, Derdim vardır inilerim  

Şol dülgerler beni yondu, her azam yerine kondu  
Bu iniltim Haktan geldi, Derdim vardır inilerim  
Yunus burda gelen gülmez, Kişi muradına ermez  
Bu fanide kimse kalmaz, Derdim vardır inilerim.  

CALAP : Allah

* * *

### LA ŞERiKE OKURSUN

La şerike okursun, sonra şerik katarsın  
Bire iki demegil, fitne kimden tutarsın  
Cun KURAN gökten indi, Onu Allah buyurdu  
Ondan haber ver bana, ha kitaptan ötersin  

İlim okumaktan gerek kendözünü bilmektir  
Kendözünü bilmezsen bir hayvandan betersin  
Kılarsın riya namaz, günahın çok hayrın az  
Dinle neye varır söz, Cehennemde bitersin  

Halka fetva verirsin, Ne için sen tutmazsın  
İhlas ile gelirsen bizden nesne utarsın  
Sen fakihsin ben fakir, sana hiç tan’umuz yok  
İlmin var amelin yok, günahlara batarsın  

Utarsın : Kazanırsın  
Tan : Kınama

* * *

### CANIM KURBAN OLSUN

Canım kurban olsun senin yoluna  
Adı güzel kendi güzel Muhammed  
Şefaat eyle bu kemter kuluna  
Adı güzel kendi güzel Muhammed  

Mu’min olanların çoktur cefası  
Ahirette olur zevk u sefası  
Onsekiz bir alemin Mustafa’sı  
Adı güzel kendi güzel Muhammed  

Yedi gökleri seyran eyleyen  
Kürsi’nin üstünde cevlan eyleyen  
Mi’racda ümmetini dileyen  
Adı güzel kendi güzel Muhammed  

Dört caryar anun gökçek yaridur  
Anı seven günahlardan beridur  
On sekiz bin alemin sultanıdur  
Adı güzel kendi güzel Muhammed  

Aşık Yunus nider dünyayı sensiz  
Sen hak Peygambersin şeksiz şüphesiz  
Sana uymayanlar gider imansız  
Adı güzel kendi güzel Muhammed  

Kemter : Değersiz  
Cevlan : Dolaşma  
Şek : Şüphe  
Şefaat : Bağışlanmasını dileme

* * *

### CANLAR CANINI BULDUM

Canlar canını buldum bu canım yağma olsun  
Assı ziyandan geçtim dükkanım yağma olsun  
Ben benliğimden geçtim gözüm hicabın açtım  
Dost vaslına eriştim gumanım yağma olsun  

Benden benliğim gitti hep mülkümü dost yuttu  
La-mekana kavm oldum mekanım yağma olsun  
Taalluktan üzüştüm ol dosttan yana uçtum  
Aşk divanına düştüm divanım yağma olsun  

İkilikten usandım birlik hanına kandım  
Derd-i şarabın içtim dermanım yağma olsun  
Varlık cun sefer kıldı dost andan bize geldi  
Viran gönül nur doldu cihanım yağma olsun  

Geçtim bitmez sağınçtan usandim yaz u kıştan  
Bostanlar başın buldum bostanım yağma olsun  
Yunus ne hoş demişsin bal u şeker yemişsin  
Ballar balını buldum kovanım yağma olsun  

Assı : Kar, kazanç  
Hicab : Perde, örtü, utanç  
Vasl : Kavuşma  
Guman : Şüphe  
La-mekan : Mekansız  
Kavm : Kavim, yaşanılan yer, topluluk  
Taalluk : Alaka, ilgi  
Üzüşmek : Kesilmek, koparılmak  
Sağınç : Emel, istek

* * *

### DERVİŞLİK DER Kİ BANA

Dervişlik der ki bana sen derviş olamazsın  
Gel ne diyeyim sana sen derviş olamazsın  
Derviş bağrı taş gerek gözü dolu yaş gerek  
Koyundan yavaş gerek sen derviş olamazsın  

Döğene elsiz gerek söğene dilsiz gerek  
Derviş gönülsüz gerek sen derviş olamazsın  
Dilin ile şakırsın çok maniler dokursun  
Vara yoğa kakırsın sen derviş olamazsın  

Kakımak varmışsa ger Muhammed de kakırdı  
Bu kakımak sende var sen derviş olamazsın  
Doğruya varmayınca Murşide ermeyince  
Hak nasib etmeyince sen derviş olamazsın  

Derviş Yunus gel imdi ummanlara dal imdi  
Ummana dalmayınca sen derviş olamazsın  

Kakımak : Kızmak, öfkelenmek  
Umman : Büyük deniz, okyanus

* * *

### TAŞTIN YİNE DELİ GÖNÜL

Taştın yine deli gönül sular gibi çağlar mısın  
Aktın yine kanlı yaşım yollarımı bağlar mısın  
Nidem elim ermez yare bulunmaz derdime çare  
Oldum ilimden avare beni bunda eğler misin  

Yavı kıldım ben yoldası onulmaz bağrımın başı  
Gözlerimin kanlı yaşı ırmak olup çağlar mısın  
Ben toprak oldum yoluna sen aşırı gözetirsin  
Şu karşıma göğüs geren taş bağırlı dağlar mısın  

Harami gibi yoluma arkuri inen karlı dağ  
Ben yarimden ayrı düştüm sen yolumu bağlar mısın  
Karlı dağların başında salkım salkım olan bulut  
Saçın çözüp benim için yaşın yaşın ağlar mısın  

Esridi Yunusun canı yoldayım illerim kanı  
Yunus düşte gördü seni sayru mısın sağlar mısın  

Yavı kılmak : Kaybetmek  
Yaşın yaşın : Gözyaşları döke döke  
Sayru, sayrı : Hasta

* * *

### ŞÖYLE GARiP BENCiLEYiN

Acep şu yerde varmola şöyle garip bencileyin  
Bağrı baslı gözü yaşlı şöyle garip bencileyin  
Gezerim rum ile şamı, yukarı illeri kamu  
Çok istedim bulamadım, şöyle garip bencileyin  

Söyler dilim ağlar gözüm, gariplere göynür özüm  
Meğerki gökte yıldızım, şöyle garip bencileyin  
Nice bu dert ile yanam, ecel ere bir gün ölem  
Meğer ki sinim de bulam, şöyle garip bencileyin  

Bir garip olmuş diyeler, üç günden sonra duyalar  
Soğuk su ile yuyalar, şöyle garip bencileyin  
Hey Emrem Yunus biçare, bulunmaz derdine çare  
Var imdi gez şardan şare, şöyle garip bencileyin  

Bencileyin : Benim gibi  
Bağrı başlı : Gönlü yaralı  
Göynümek : İçten yanmak  
Sin : Mezar  
Şar : Şehir

* * *

### SELAM OLSUN

Azrail alır canımız, kurur damarda kanımız  
Yuyıcağız kefenimiz, saranlara selam olsun  
Gider olduk dostumuza, eremedik kastımıza  
Namaz için üstümüze, duranlara selam olsun  

Sözdür söylenir araya, kimse değmez bu yaraya  
İltup bizi makbereye, koyanlara selam olsun  
AŞIK oldur HAKKI seve, HAK derdine kıla deva  
Bizim için hayır dua edenlere selam olsun  

Aşık Yunus söyler sözü, Kan yaş ile doldu gözü  
Bilmeyenler bilsin bizi, Bilenlere selam olsun  

Makbere : Kabir  
İltmek : İletmek, götürmek

* * *

### DERViŞLiK YOLU

Bu dervişlik yoluna, aşk ile gelen gelsin  
Ya dervişlik neydiğin, bir zerre duyan gelsin  
Hele biz iş bu yola, gelmedik riya ile  
Bu melametlik donun, bizimle giyen gelsin  

Gözüyle gördüğünü, örte eteği ile  
Bu yol çok ince yoldur, yüreği duyan gelsin  
Her kim sever Allahı, rahmet kılar vallahi  
Dil sevgisiyle olmaz, Aşk ile yanan gelsin  

İşbu sözü diyenden, bize nişan gerektir  
Sözün kısası budur, canına kıyan gelsin  
Yunus söz ile kimse, kabliyete geçmedi  
Bud u vücud dermiyan ortaya koyan gelsin  

Melamet : Kınanma  
Kabliyet : Öne geçmek  
Bud u vücud dermiyan : Varlığını vücudunu aradan çıkaran

* * *

### ŞOL CENNETİN IRMAKLARI

Şol cennetin ırmakları akar Allah deyu deyu  
Çıkmış islam bülbülleri öter Allah deyu deyu  
Salınır tuba dalları, Kuran okur hem dilleri  
Cennet bağının gülleri, kokar Allah deyu deyu  

Kimi yiyip kimi içer, hep melekler rahmet saçar  
İdris nebi hulle biçer, biçer Allah deyu deyu  
Altındandır direkleri, Gümüştendir yaprakları  
Uzandıkca dudakları, biter Allah deyu deyu  

Aydan arıdır yüzleri, misk-i amberdir sözleri  
Cennette Huri kızları, gezer Allah deyu deyu  
Hakka aşık olan kişi, akar gözlerinin yaşı  
Pür nur olur içi dışı, söyler Allah deyu deyu  

Ne dilersen Haktan dile, Kılavuzla gir bu yola  
Bülbül aşık olmuş güle, öter Allah deyu deyu  
Açıldı gökler kapısı, rahmetle doldu hepisi  
Sekiz cennetin kapısı, açar Allah deyu deyu  

Rıdvan-durur kapı açan, idris-durur hulle biçen  
Kevser şarabını içen, kanar Allah deyu deyu  
Miskin Yunus var yarına, koma bugünü yarına  
Yarın Hakkın divanına, varam Allah deyu deyu  

Tuba : Cennet Ağacı  
Hulle : Elbise  
Nebi : Peygamber  
Rıdvan : Cennet, Cennet meleği

* * *

### ELHAMDULİLLAH

Haktan gelen şerbeti içtik elhamdulillah  
Şol kudret denizini geçtik elhamdulillah  
Şol karşıki dağları, meşeleri bağları  
Sağlık safalık ile aştık elhamdulillah  

Kuru idik yaş olduk, kanatlandık kuş olduk  
Birbirmize eş olduk, uçtuk elhamdulillah  
Vardığımız illere şol safa gönüllere  
Halka tapduk manisin saçtık elhamdulillah  

Beri gel barışalım, yad isen bilişelim  
Atımız eğerlendi estik elhamdulillah  
İndik Rum’u kışladık, çok hayır şer işledik  
Uş bahar geldi geri göçtük elhamdulillah  

Dirildik pınar olduk, irkildik ırmak olduk  
Artık denize dolduk, taştık elhamdulillah  
Taptuğun tapusuna, kul olduk kapusuna  
Yunus miskin çiğ idik, piştik elhamdulillah  


* * *

### HAKKI BULDUM CAN İÇİNDE

Baştan ayağa değin, Haktır ki seni tutmuş  
Haktan ayrı ne vardır, Kalma guman içinde  
Bir isen birliğe gel, ikiyi bırak elden  
Bütün mana bulasın, sıdk u iman içinde  

Girdim gönül şehrine, daldım onun bahrine  
AŞK ile gider iken, iz buldum can içinde  
Bu izimi izledim, sağım solum gözledim  
Çok acaibler gördüm, yoktur cihan içinde  

Yunus senin sözlerin, manadır bilenlere  
Söylenecek sözlerin devr-i zaman içinde  

Guman : Şüphe  
Bahri : Deniz

* * *

### CAN İÇİNDE CAN OL

Can olgil can içinde, kalma guman içinde  
İstediğin bulasın, yakın zaman içinde  
Rüku secde de kalma, Ameline dayanma  
İlm u amel gark olur, naz u niyaz içinde  

İkiligi terketgil birlik makamın tutgil  
Canlar canın bulasın, işbu dirlik içinde  
Şeriat korucudur, hakikat ordusunda  
Senin için korunur, hasıl ordu içinde  

Aynel-yakin görüptür, Yunus mecnun oluptur  
Bir ile bir oluptur, Hakkel-yakin içinde  

Aynel-yakin : Hakka Aşık olanların ulaştığı mertebe  
Hakkel-yakin : Aşkın artıp, HAK ile BiR olma, (ayrılığın kalkması)

* * *

### BÜTÜN ALEM BiR İÇİNDE

Onsekizbin alemin cümlesi BiR içinde  
Kimse yok BiR den ayruk, söylenir BiR içinde  
Cümle BiR onu BiRler, cümle ona giderler  
Cümle dil onu söyler, her BiR tebdil içinde  

Kim gördü onu ayan, ne nakşu ne hod nişan  
Söz “len terani” dir, Musa’ya Tur içinde  
Yunus sen ne dilersin, dostu görem der isen  
Ayandır görenlere, ol gönüller içinde  

Tebdil : Değişik görünmek, değişik  
ayruk : Başka  
Len terani : Allahın, Musa Peygambere “Beni göremezsin” hitabı  
Ayan : Açık, açıkca ortada

* * *

### OL CALABIMIN AŞKI

Ol calabımın aşkı bağrımı baş eyledi  
Aldı benim gönlümü, sırrımı faş eyledi  
Hergiz gitmez gönülden hiç eksik olmaz dilden  
Calab kendi nurunu gözüme tuş eyledi  

Can gözü onu gördü, dil ondan haber verdi  
Can içinde oturdu, gönlümü arş eyledi  
Bir kadeh sundu cana, can içti kana kana  
Dolu geldi peymane, canı sarhoş eyledi  

Esruk oldu canımız, dur döker lisanımız  
Ol calabımın aşkı, beni sarhoş eyledi  
Yunus imdi avunur, dostu gördü sevinir  
Erenler mahfilinde aşka cünbüş eyledi  

Faş : Gizliyi açıklama  
Tuş etmek : Yönelmek, yöneltmek  
Peymane : Büyük Kadeh  
Mahfil : Meclis, toplantı yeri

* * *

### SUN KADEHİ EY SAKi

Doldur bize sun kadehi, Aşk şarabından ey saki  
Ol denizden içir bize, k’andan içer seyh u faki  
Kim ki bir dem sohbet ola, mufti müderris mat ola  
Bir ilahi devlet ola, ondan içen oldu baki  

Okudun yedi mushafı, ha taat gösterir safi  
Çünki amel eylemedin, gerekse var yüzyıl oku  
Bin kez hacca vardın ise, Bin kez gaza kıldın ise  
Bir kez gönül kırdı, ise gerekse var yollar doku  

Gönül mü yeğ, Kabe mi yeğ, eyit bana aklı eren  
Gönlü yeğ-durur zira kim gönüldedir dost durağı  
Yunus işin budur, hemen tutgil gönüller eteğin  
Dilersen baki olasın, gönüller oldu baki  

K’andan : ki ondan  
faki : FIKIH alimi

* * *

### YA MUHAMMED CANIM ARZULAR SENİ

Arayı arayı bulsam izini  
İzinin tozuna sürsem yüzümü  
Hak nasip eylese görsem yüzünü  
Ya Muhammed canım arzular seni  

Bir mübarek sefer olsa da gitsem  
Kabe yollarında kumlara batsam  
Hub cemalin bir kez düşte seyretsem  
Ya Muhammed canım arzular seni  

Yunus metheyledi seni dillerde  
Sevilirsin bütün bu gönüllerde  
Ağlayı ağlayı gürbet ellerde  
Ya Muhammed canım arzular seni  


* * *

### GELDi GEÇTi ÖMRÜM BENİM

Geldi geçti ömrüm benim, şol yel esip geçmiş gibi  
Hele bana şöyle geldi, şol göz yumup açmış gibi  
İşbu söze hak tanıktır, Bu can gövdeye konuktur  
Bir gün ola çıka gide, kafesten kuş uçmuş gibi  

Bir hastaya vardın ise, bir içim su verdin ise  
Yarın anda karşı gele, Hak şarabın içmiş gibi  
Bir miskini gördün ise, bir eskice verdin ise,  
Yarın anda karşı gele, Hak libasın biçmiş gibi  
Yunus Emre bu dünyada iki kişi kalır derler  
Meğer HIZIR, İLYAS ola, Ab-ı hayat içmiş gibi  


* * *

### AŞIK — MAŞUK

Helal kıldı maşuka, Aşık kendi kanını  
Maşuk nakşından okur, Aşk eri kuranını  
Yardan ayrı olunca, asılıp ölmek yeğdir  
Aşık kendi bırakır boynuna urganını  

Gitmez aşık gözünden, hergiz maşuk hayali  
Nitekim ZELHA verir YUSUF un nişanını  
Dirlik budur maşuka, Aşık yolunda öle  
Sorarlar ise eydem aşıkın burhanını  

BELKIS ile SÜLEYMAN aşka düştü bir zaman  
İsteyip bulmadılar bu derdin dermanını  
Gökteki HARUT MARUT, Aşk için indi yere  
Zühre yüzün görünce unuttu rahmanını  

FERHAD bu aşk yolunda başın külünge tuttu  
HÜSREV ŞİRİN derdinden dosta verdi canını  
LEYLA ile MECNUN işi aceb gelir bu halka  
Abdurrezzak terketti aşk için imanını  
Zamane vefaları cefa gelir Yunus’a  
Bir doğru yar bulunca feda kılar canını  

Burhan : Delil  
Güzaf : Bos laf  
Külüng : Kazma

* * *

### SEVEREM BEN SENİ CANDAN İÇERİ

Severem ben seni candan içeri  
Yolum vardır bu erkandan içeri  
Beni sorma bana benden değilem  
Suretim boş yürür dondan içeri  

Tecelliden nasib erdi kimine  
Kiminin maksudu bundan içeri  
Senin aşkın beni benden alıptır  
Ne Şirin dert bu dermandan içeri  

Şeriat tarikat yoldur varana  
Hakikat Marifet andan içeri  
SÜLEYMAN kuş dili bilir dediler  
SÜLEYMAN var SÜLEYMAN dan içeri  

Unuttum din diyanet, kaldı benden  
Bu ne mezheptir, dinden içeri  
Dinin terk edenin küfürdür işi  
Bu ne küfürdür imandan içeri  
Geçer iken Yunus şeş oldu dosta  
Ki kaldı kapıda andan içeri  

Suret : Yüz, dış görünüş  
Don : Elbise  
Tecelli: Görünme, belirme  
Gün : Gündüz, güneş  
Şeş olmak: Karşılaşma, raslamak

* * *

### BULDUK OL CANI

Aşk ile ister idik yine bulduk ol canı  
Gömlek edinmiş giyer suret ile bu teni  
Girmiş surette geçer, cümle işleri düzer  
Geri kendiye söyler, gevher ile bu kanı  

Bu dünya bir pazardır, suretler dükkan olmuş  
Bu dükkana giriben, oldur satan bu kanı  
Bir niceler kayırır, bunca malım kaldı der  
Veren oldur alan ol, sormaz nedir ziyanı  
Yunus imdi sen senden, ayrı değilsin candan  
Sen sende bulmaz isen, nerde bulasın anı  

Suret : Yaratılmış şeyler  
Kan : Maden

* * *

### BİR SAKİDEN İÇTİK ŞARAP

Bir sakiden içtik şarap, Arştan yüce meyhanesi  
Ol sakinin mestleriyiz, canlar onun meyhanesi  
Bir meclistir meclisimiz, anda ciğer kebap olur  
Bir şemdir burda yanan, güneş onun pervanesi  

Aşk oduna yananların, Kulli vücudu nur olur  
Ol od bu oda benzemez, hiç belirmez zebanesi  
Ondaki mest olanların, “Enel hak” tır sözleri  
Hallac Mansur gibidir en kemine divanesi  

Ol meclisin bekrileri, şol şah-ı Edhem gibidir  
Belh şehrinde yüzbin ola her guşede viranesi  
Yunus bu cezbe sözlerin cahillere söylemegil  
Bilmezmisin cahillerin nice geçer zamanesi  

Saki : İçki dağıtan  
Mest : Sarhoş  
Peymane: Kadeh  
Şem : Hepsi  
Zebane : Alev  
Kemine : En aşağı  
Bekri : Sarhoş  
Guşe : Köşe  
Cezbe : İlahi sarhoşluk hali

* * *

### SÖYLEYEMEM

Ey yarenler eydemezem, canım neye yandığını  
Dil ile vasfedemem, gönlümü kim aldığını  
Gönlüm dolu sığmaz dile, Aşıktır ol kim hal bile  
Aşk niceyi verdi yele, anlayamaz nolduğunu  

Aşktan haber bilenlerin, Aşk derdiyle dolanların  
Küfrü iman olanların, ayıplaman güldüğünü  
Ağlamak gülmektir aşıka, dirilmek ölmektir aşığa  
Kahr ile lütfü bir bilir, bilmez melul olduğunu  

Aşık yunus eyledi lal, Yunus kanı aşka helal  
Koy verin etsin paymal, görmesin ayrıldığını  

Eydemezem : Söyleyemem  
Vasfetmek : Tasvir etmek  
Melul : Üzülen  
Kahr : Güçlük, zor  
Lütuf : İhsan, iyilik  
Paymal : Ayak altında çiğnenmiş

* * *

### EZELDEN VAR İDİ

Ezeliden var idi, canımda bu aşk odu  
Eşkere etmez idim, bilirdim ki dost koydu  
Ben razıyam bu yolda, günde bin kez yanarsam  
Şekerden daha tatlı, şirindir aşkın tadı  

Aşk anadan doğmadı, kimseye kul olmadı  
Hükmüne kıldı esir, cümle bilişi, yadı  
Aşka mecnun olanlar, assı ziyandan farig  
Korkmaz ıssı soğuktan, pes ne biliser odu  

Ezeli : Evveli olmayan  
Eşkere : Açıklamak  
Biliş : Tanıdık  
Yad : Yabancı  
Assı : Kazanç, kar  
Is : Sahip  
Farig : Vazgeçmiş

* * *

### SIRRA ERDİM

Ben bunda seyr eder iken, aceb sırra erdim ahi  
Bir siz dahi sizde görün, dostu bende gördüm ahi  
Bende baktım bende gördüm, benim ile BiR olanı  
Suretime can vereni, Kimduğini bildim ahi  

İsteyuben bulamazam, o ben isem ya ben hani  
Seçemedim ondan beni, bir kez o oldum ahi  
Maşuk benimledir bile, ayrı değil kıldan kıla  
Irak sefer bizden kala, dostu yakın gördüm ahi  

Munim oldum yoksul iken, benim oldu kevn-i mekan  
Yerden göğe magrib meşrik, yere göğe doldum ahi  
Nitekim ben beni bildim, bu oldu ki HAKKI buldum  
Korkum onu buluncadı, korkudan kurtuldum ahi  
Yunus kim öldürür seni, veren alır tatlı canı  
Bu canlara hükmedenin, kim olduğun buldum ahi  

Acep : Garip  
Ahi : Kardeş  
Kimduğini: Kim olduğunu  
Munim : Nimet veren(Hak)  
Kevn-i Mekan :Var olan her şey  
Magrib, Meşrik : Doğu, Batı

* * *

### AŞK BAHRİSİ

Benem ol aşk bahrisi denizler hayran bana  
Derya benim katremdir zerreler umman bana  
Kafdağı zerrem değil ay u güneş bana  
Haktır aslım şek değil, Murşittir kuran bana  

Yok iken ol barigah, var idi ol padişah  
Ah bu aşk elinden ah, dert oldu derman bana  
ADEM yaratılmadan can kalıba girmeden  
Şeytan lanet olmadan arş idi seyran bana  

Yaratıldı MUSTAFA, yüzü gül gönlü safa  
Ol kıldı bize vefa, ondandır ihsan bana  
Şeriat ehli ırak eremez bu menzile  
Ben kuş dilin bilirim, söyler SÜLEYMAN bana  
Yunus bu halk içinde eksikliktir HAK bilir  
Divane olmuş çağırır, dervişlik buhtan bana  

Bahri : Bir cins deniz ördeği, deniz  
Derya : Deniz  
Katre : Damla  
Umman : Okyanus  
Zerre : En kucuk parca  
Murşit : Rehber, Hak aşığı, Şeyh  
Arş : Göğün en yüksek katı  
Safa : Berraklık  
Vefa : Sözde durma,  
İhsan : Lütuf, bağış  
Şeriat : Kuranın yüzeysel emirleri  
Ehil : İş bilen  
Menzil : Varılacak hedef  
Buhtan : İftira

* * *

### NİTELİĞİM SORAN

Niteliğim soran işit hikayet  
Su vu toprak od u yel oldu suret  
Dört muhalif nesneden dört duvarın  
Sazıkar eyledi verdi keramet  

Yel ile toprağı kıldı muallak  
Su içinde odu tuttu selamet  
Rızkı ömrü tamam eyledi henüz  
Şeş cihet olmadan tuttugu kisvet  

Baki tertiplerimi şerh edeyim  
İnayet mevcudu sem’u basaret  
Aklımın haberi bugünkü değil  
Onu er derisen evvelki ayet  
Yunus ile bu ne denli nasibim  
Gönül dost durağı, dilim şehadet  

Sazıkar : Uygun  
Muallak : Asılı, havada duran  
Şerh : Açıklama  
İnayet : Yardım  
Sem : İşitme  
Basaret : Görme

* * *

### AŞK İMAMDIR BİZE

Aşk imamdır bize, gönül cemaat  
Kıblemiz dost yüzü daimdir salat  
Dost yüzün göricek, şirk yağmalandı  
Anıncun kapıda kaldı şeriat  

Gönül secde kılar, dost mihrabında  
Yüzün yere vurup kılar münacat  
Münacat gibi vakt olmaz arada  
Kim ola dost ile bu demde halvet  

Şeriat eydur, sakın şartı bırakma  
Şart ol kişiye kim ede hiyanet  
Erenler nefesi devletli rumuz  
Onunla fitneden olduk selamet  
“Beli” kavlin dedik evvelki demde  
Henuz bir demdir, ol vakt u bu saat  

Derildi beşimiz, bir vakte geldi  
Beşi bir eyleyip, kim kıla taat  
Biz kimse dinine hilaf demeziz  
Din tamam olucak doğar muhabbet  

Doğruluk bekleyen dost kapısında  
Gümansız ol bulur ilahi devlet  
Yunus ol kapıda kemine kuldur  
Ezelden ebede dektir bu izzet  

Şirk : Allaha ortak koşma  
Mihrab : Kıbleyi gosteren yer  
Münacat : Yalvarma  
Halvet : Yalnız kalma  
Beli : Yaratılan ruhların Allaha verdikleri söz  
(Evet sen rabbimizsin anlamında)  
Rumuz : İşaret, söz, simge  
Fitne : Hile, ayartma  
Kavl : Söz  
Derilmek : Düzenlenmek  
Hilaf : Karşı, aksi  
Güman : Şüphe  
Kemine : Aciz, en değersiz

* * *

### AŞIKLARA DİN NE HACET

Din umillet sorar isen, aşıklara din ne hacet  
Aşık kişi harab olur, harab bilmez din diyanet  
Aşıkların gönlü gözü maşuk diye gitmiş olur  
Ayruk surette ne kalır kim kılısar zühd u taat  

Taat kılan uçmağ için din tutmayan tamu için  
Ol ikiden farig olur, neye benzer bu işaret  
Her kim dostu sever ise, dosttan yana gitmek gerek  
İşi gücü dost olucak, cümle işten olur azat  

Onun gibi maşukanın haberini kim getirir  
CEBRAİL-İ MURSEL sığmaz, böyle olundu işaret  
Soru hesap olmayısar, dünya ahret kovana  
MUNKER u NEKiR ne sorar terkolucak cümle murad  
Havf u reca gelmez onda varlık yokluk bırakana  
İlm u amel sığmaz onda ne terazi var ne sırat  

Ol kıyamet pazarında her bir kula BAŞ kaygısı  
Yunus sen aşıklar ile hiç görmeyesin kıyamet  

Hacet : İhtiyaç  
Di˜anet : Dini kurallar, yordamlar  
Farig : Vazgecmek  
Havf u reca : Korku ve ümit

* * *

### CIKTIM ERiK DALINA

Çıktım erik dalına anda yedim üzümü  
Boştan ıssı kakıyıp, der ne yersin kozumu  
Ağrılık yaptı bana, buhtan eyledim ona  
Çerçi de geldi dedi, niye aldın kuzumu  

Kerpiç koydum kazana, poyraz ile kaynattım  
Nedir diye sorana, bandım verdim özünü  
İplik verdim çulhaya sarıp yumak etmemiş  
Becid becid ısmarlar, gelsin alsın bezini  

Bir serçenin kanadın, kırk katıra yüklettim  
Çift dahi çekemedi, şöyle kaldı kazını  
Bir sinek bir kartalı salladı urdu yere  
Yalan değil gerçektir ben de gördüm tozunu  

Bir kut ile güreştim, elsiz ayağım aldı  
Güreşip basamadım göyündürdü özümü  
Kaf dağından bir taşı şöyle attılar bana  
Öylelik yola düştü, bozayazdı yüzümü  

Balık kavaga çıkmış, zift turşusu yemeğe  
Leylek koduk doğurmuş baka şunun sözünü  
Gözsüze fısıldadım sağır sözüm işitmiş  
Dilsiz çağırıp söyler dilimdeki sözümü  

Tosbağaya sataştım, gözsüzsepek yoldaşı  
Sordum sefer nereye, Kayseri’ye azimli  
YUNUS BİR SÖZ SÖYLEDİN,HİÇ BİR SÖZE BENZEMEZ  
MUNAFIKLAR YÜZÜNDEN ÖRTTÜN MANA YÜZÜNÜ  

Issı : Sahibi  
Kakımak: Kızmak  
Koz : Ceviz  
Buhtan : İftira  
Çerçi : Seyyar satıcı  
Becid : Acele  
Küt : Kötürüm  
Göyündürmek : Kendi kendine yanmak  
Koduk : Sıpa  
Gözsüzsepek : Köstebek  
Munafık: İçi dışı bir olmayan, sahte müslüman

* * *

### SÖZLERİN ASLI

Ey sözlerin aslın bilen, gel de bu söz kandan gelir  
Söz aslını anlamayan, sanır bu söz benden gelir  
Söz karadan aktan değil, yazıp okumaktan değil  
Bu yürüyen halktan değil, halık avazından gelir  

Ne elif okudum ne cim varlığındandır kelecim  
Bilmeye yüzbin müneccim, taliim ne ıldızdan gelir  
Şule bize aydan değil, Aşk eri bu soydan değil  
Rızkımız bu evden değil, derya-yı ummandan gelir  

Biz bir bahane arada, Ayruk de elden ne gele  
Hak cun emir eyler, Cana bu keleci andan gelir  
Yunus bir dert ile ah et, Kahr evinde neyler rahat  
Bu derde derman keffaret, bir ah ile suzdan gelir  

Kandan : Nereden  
Halık : Yaratan, Allah  
Elif, cim : Arap alfabesinden harfler  
Keleci : Söz  
Müneccim : Yıldız falcısı  
Ildız : Yıldız  
Şule : Işık  
Rızk : Nimet  
Ayruk : Başka  
Kahr : Dert  
Derman : İlaç, şifa  
Keffaret : Karşılık  
Süz : Yanıp tutuşma

* * *

### KOĞIL ÖLÜM ENDİŞESİN

Koğıl ölüm endişesin, Aşıklar ölmez bakidir  
Ölüm aşıkın nesidir cun nur-u ilahidir  
Ölümden ne korkarsın çünkü hakka yararsın  
Bil ki ebedi varsın, Ölmek fasid işidir  

Kal u bela denmeden, Kadimde bile idik  
Biz bir uçar kuş idik , vücut can budağıdır  
Yunus beşaret sana, gel derler dosttan yana  
Ol kimseye ol ana KULLUN YERCİ aslıdır  

Koğıl : Bırak  
Fasid : Fesatcı, bozguncu  
Kal u bela : Yaratanın, Rabliğini ruhlara onaylattığı söz  
Kadim : Ezel, öncesi olmayan zaman, Allah  
Biliş : Tanışıklık  
Beşaret : Müjde  
Kullun yerci : Herşey döner (Haktan gelen hakka dönecektir)

* * *

### AŞIK MIDIR

Canını aşk yoluna vermeyen aşık mıdır  
Cehdeyleyip ol dosta ermeyen aşık mıdır  
Dost sevgisin gönülde, can ile berkitmeyen  
Tul-i emel defterin dürmeyen aşık mıdır  

Nefs arzusundan geçip, aşk kadehinden içip  
Dost yoluna er gibi, durmayan aşık mıdır  
Dün ü gün ü riyazetde halvetlerde diz çokup  
Sohbetlerde baş çatıp, durmayan aşık mıdır  

Yunus imdi ol dostun, cefasına sabreyle  
Yüreğine aşk odun, Urmayan aşık mıdır  

Cehd : Gayret  
Berkitmek : Pekiştirmek  
Tül-i emel : Aşırı isteklerden oluşan emeller  
Nefs : Öz varlık, can, arzular emeller kaynağı  
Riyazet : Nefs terbiyesi  
Halvet : Yalnızlık  
Cefa : Zorluk, sıkıntı  
Od : Ateş  
Urmak : Vurmak

* * *

### HAKİKATIN MANASI

Hakikatin manisin şerh ile bilmediler  
Erenler bu dirliği, riya dirilmediler  
Hakikat bir denizdir, şeriattır gemisi  
Çoklar gemiden çıkıp, denize dalmadılar  

Bunlar gelip kapıya, şeriatta durdular  
İçeri giribeni ne vardır bilmediler  
Dört kitabı şerh eden, Asidir Hakikatte  
Zira tefsir okuyup, Manisin bilmediler  

Yunus adın sadıktır, bu yola geldin ise  
Adın değşirmeyenler, bu yola gelmediler  

Hakikat : Gerçek, sırların açıldığı makam  
Şeriat : Din yolunda dışsal emirleri içeren başlangıç aşaması  
Tefsir : Açıklama

* * *

### VÜCUD ŞEHRİ

İşbu vücud şehrine bir dem giresim gelir  
İçindeki sultanın yüzün göresim gelir  
İşidirim sözünü, göremezem yüzünü  
Yüzünü görmekliğe, canım veresim gelir  

Erenlerin sohbeti, arttırır marifeti  
Bi-dertleri sohbetden, her dem süresim gelir  
Miskin Yunusun canı, dört tabiat içinde  
Aşk ile can sırrına pinhan varasım gelir  

pinhan : Gizli

* * *

### AŞK ÖDÜ

Aşkın ödü ciğerimi yaka geldi yaka gider  
Garip başım bu sevdayı çeke geldi çeke gider  
Kar etti firak canıma, Aşık oldum sultanıma  
Aşk zincirin dost boynuma, taka geldi taka gider  

Arada olmasın naşı, onulmaz bağrımın başı  
Gözlerimin kanlı yaşı, aka geldi aka gider  
Aşık Yunusun sözleri efgan eder bülbülleri  
Dost bahçesinde gülleri, koka geldi koka gider  

Firak : Ayrılık

* * *

### SEMA

Bu sema’a girmeyen sonra peşiman olur  
Erişir bizim ile ser-be-ser düşman olur  
Dosttur bizi okuyan, üstümüzde şakıyan  
Şimd’üçbuçuk okuyan derin Danışman olur  

Hey biçare Danışman, Et dervişi dervişhan  
Dervişlere erişen, işine pişman olur  
YUNUS eydur MEVLANA, epsem otur yerinde  
Bu sohbete doymayan sonra sevişken olur  

Epsem : Dilsiz

* * *

### ARİFLER ORTASINDA

Arifler ortasında Sufilik satmayalar  
Cun Sufiye ihlas oldu, Aşka riya katmayalar  
Ya gel bildiğinden eyit, yahut bilenlerden işit  
Teslimin ucun tutup, hiç sözü uzatmayalar  

Kuran’ı virip idi, gönüle evim dedi  
Gönül ev ıssın bilmez ademden tutmayalar  
Mumsuz baldır şeriat, tortusuz yağdır tarikat  
Dost için balı yağa ne için katmayalar  

Evvel ADEM yanıldı, uçmakta buğday yedi  
İşi HAKtan bilenler şeytandan tutmayalar  
Şirin huylar eyleğil, tatlI sözler söyleğil  
Sohbetlerde YUNUSu hergiz unutmayalar  

Arif : İ˜lim irfan sahibi  
Sufi : Derviş, mutasavvıf  
Uçmak : Cennet  
Hergiz : Asla

* * *

### HAK İSTEYEN

Ey dünü gün HAK isteyen, bilmezmisin HAK kandadır  
Her kandasam anda hazır, kanda bakarsam andadır  
İstemegil HAKKI ırak, Gönüldedir HAKKA durak  
Sen senliğin elden bırak, tenden içeri candadır  

Gir gönüle bul andadır, benliğinin defterin dur  
Ol has gevher bil andadır sanam kim ol ummandadır  
Ol ummanda yüzbin gevher bir zerreden oldu kemter  
Ol cana zeval mi erer, canı ab-ı hayvandadır  

Eyleğil suretin viran, can sırrıdır ona eren  
Batın gözüdür dost gören zahir gözü yabandadır  
Kim ki gaflet icre geçer, canı zeval suyun içer  
Derviş gönlü arşta uçar, çünki mekanı ondadır  

Ab-ı hayvan : Ebedilik veren su  
Batın : İç, gizli  
Zahir : Dış, görünen

* * *

### YAR YÜREĞİM YAR

Yar yüreğim yar, gör ki neler var  
Bu halk içinde bize güler var  
Ko gülen gülsün, HAK bizim olsun  
Gafil ne bilir, HAKKI seven var  

Bu yol uzaktır menzili çoktur  
Geçidi yoktur, derin sular var  
Girdik bu yola Aşk ile bile  
Gurbetlik ile bizi salar var  

Her kim merdane, gelsin meydane  
Kalmasın cana kimde hüner var  
Yunus sen bunda meydan isteme  
Meydan içinde merdaneler var  


* * *

### AŞKIN OKU

Dost senin aşkın oku key katı taştan geçer  
Aşkına düşen kişi can ile baştan geçer  
Dün ü günü zar olur aşkın ile yar olur  
Endişesi sen olan, cümle tesvişten geçer  

Aşkına düşenlerin, yüreği yanar olur  
Kendini sana veren, düğeli işten geçer  
Dünyanın muhabbeti agülü aşa benzer  
Ahırın sanan kişi, agülü aştan gecer  

Başında aklı olan, ücrete amel etmez  
Hurilere aldanmaz, göz ile kaştan geçer  
Yunusun gönlü gözü, doludur HAK sevgisi  
Sohbet ihtiyar eden, yad u bilişten geçer  

Key : Pek çok  
Tesviş : Kargaşa  
Düğeli : Bütün, hepsi  
İhtiyar : Seçmek, Seçkin

* * *

### ERENLER NEREDEDİR

Bilirmisiniz ey yarenler, gerçek erenler kandadır  
Kanda baksam anda hazır, Kanda isterem andadır  
Aşksızlara benim sözüm, benzer kaya yankısına  
Bir zerre aşkı olmayan, belli bilin yabandadır  

Yalancılık eylemeğil aşka yalan söylemeğil  
Bunda yalan söyleyenin, anda yeri zindandadır  
Ey kend’özün bilmeyen söz manisin bulmayan  
Hak varlığın istersen, Us ilm ile Kurandadır  

Allah benim dediğine, vermiş verir aşk varlığın  
Kimdeki var bir zerre aşk Calap varlığı ondadır  
Niceler eydur Yunusa Kocaldın sen aşkı koğıl  
Bu aşk bize yeni geldi, henuz dahi turfandadır  


* * *

### AŞKLA GELEN ERENLER

Aşkla gelen erenler içer aguyu nuş eder  
Topuğa çıkmayan sular, deniz ile savaş eder  
Bu sohbete gelmeyenler, HAK nefesi almayanlar  
Sürün onu burdan gitsin, Durur ise çok iş eder  

Cahildir mani’den almaz oturur kararı gelmez  
Öleceğini hiç sanmaz, yüzbin yıllık teşviş eder  
Dağ ne kadar yüksek ise yol onun üstünden aşar  
Yunus Emrem yolsuzlara yol gösterdi vu hoş eder  

Nuş etmek : İçmek  
Man’i : Anlam  
Tesviş : İşkillenme

* * *

### CEFANIN ADI AŞK

Türlü türlü cefanın, adını aşk vermişler  
Bu cefaya katlanan, dosta halvet vermişler  
Kime ki aşk ulaşa, her dem kaynaya taşa  
İyi dirlik hem yavuz, dört yanında durmuşlar  

Her kim aşk eri ise, aşka müşteri ise  
Aşk onun yarı ise, canına öd urmuşlar  
Miskin Yunusun canı başında serencamı  
Aşka munkir ademi bu meydandan sürmüşler  

Halvet : Yalnızlık  
Serencam : Başa gelen  
Munkir : İnkar eden

* * *

### SÖZ OLA KESE SAVAŞI

Sözü bilen kişinin, yüzünü ak ede bir söz  
Sözü pişirip diyenin işini sağ ede bir söz  
Söz ola kese savaşı, söz ola bitire başı  
Söz ola agülü aşı, yağ ile bal ede bir söz  

Kişi bile söz demini, Demeye sözün kemini  
Bu cihan cehennemini, Sekiz cennet ede bir söz  
Yunus şimdi söz yatından, söyle sözü gayetinden  
Pek sakın o sah katından, Seni ırak ede bir söz  

Dem : Etki  
Kem : Fena, değersiz  
Yat : Usul, yol yordam

* * *

### VÜCUDDA BULDUK

Mani evine daldık, vücuda seyran kıldık  
İki cihan seyrini, cümle vücudda bulduk  
Yedi gök yedi yeri, dağları denizleri  
Cenneti cehennemi, cümle vücudda bulduk  

Tevrat ile incili, Furkan ile Zeburu  
Bunlardan beyanı cümle vücudda bulduk  
Yunusun sözleri hak, cümlemiz dedik saddak  
Kanda istersen anda HAK, cümle vücudda bulduk  

Furkan : KURAN  
Saddak : Doğru

* * *

### BİR NAZARDA KALMAYALIM

Bir nazarda kalmayalım gel dosta gidelim gönül  
Hasret ile ölmeyelim gel dosta gidelim gönül  
Gel gidelim can durmadan suret terkini urmadan  
Araya düşman girmeden gel dosta gidelim gönül  

Gel gidelim kalma ırak dost için kılalım yarağ  
Şeyhin katındadır durak gel dosta gidelim gönül  
Terk edelim il u şarı dost için kılalım zarı  
Ele getirelim yarı gel dosta gidelim gönül  

Bu dünyaya kanmayalım fanidir aldanmayalım  
Bir iken ayrılmayalım gel dosta gidelim gönül  
Biz bu cihandan göçelim ol dost iline uçalım  
Arzu hevadan geçelim gel dosta gidelim gönül  

Kılavuz ol sen bana günilelim dosttan yanate  
Bakmayalım önden sona gel dosta gidelim gönül  
Bu dünya olmaz payidar aç gözünü canın uyar  
Olgıl bana yoldaş u yar gel dosta gidelim gönül  

Ölüm haberi gelmeden ecel yakamız almadan  
Azrail hamle kılmadan gel dosta gidelim gönül  
Gerçek erene varalım Hakk’ın haberin soralım  
Yunus Emre’yi bulalım gel dosta gidelim gönül  

Heva : Heves, nefse düşkünlük  
Günilmek : Yönelmek, kıskanmak  
Payidar, paydar : Devamlı, sürekli  
Yarağ kılmak : Hazırlanmak, hazırlık yapmak  
Terkin urmak : Terketmek, bırakmak

* * *

### TEHİ GÖRME KİMSEYİ

Tehi görme kimseyi hiç kimsene boş değil  
Eksiklik ile nazar erenlere hoş değil  
Gönlünü derviş eyle dost ile biliş eyle  
Aşk eri şol ma’nide derviş içi boş değil  

Derviş bilir dervişi Hak yoluna durmuşu  
Dervişler Huma kuşu çaylak u baykuş değil  
Dervişlik aslı candan geçti iki cihandan  
Haber verir sultandan bellidir yad kuş değil  

Ey Yunus Hakk’ı bilen söylemez hergiz yalan  
İkilik ile gelen doğru yol bulmuş değil  

Tehi : Bos, kimsesiz  
Yad : Yabancı, el kişi  
Hergiz : Asla

* * *

### HAK CALABIM HAK CALABIM

Hak Calabım Hak Calabım sencileyin yok Calabım  
Günahlarımız yarlığa ey rahmeti çok Calabım  
Ben eydürem kim ey gani nedir bu derdin dermanı  
Zinhar esirgeme beni aşk oduna yak Calabım  

Kullar senin sen kulların günahları çok bunların  
Uçmağına koy bunları binsinler Burak Calabım  
Ne sultan ne baylardasın ne köşk ü saraylardasın  
Girdin miskinler gönlüne edindin durak Calabım  

Ne ilmim var ne taatım ne gücüm var ne takatım  
Meğer senin inayetin kıla yüzüm ak Calabım  
Yarlığağıl sen Yunusu günahlı kulların ile  
Eğer yarlıgamaz isen key katı firak Calabım  

Calab : Allah  
Yarlıgamak : Bağışlamak  
İnayet : Yardım  
Firak : Ayrılık

* * *

### BENİM CANIM UYANIKTIR

Benim canım uyanıktır dost yüzüne bakan benem  
Hem denize karışmağa ırmak olup akan benem  
Irmak gibi ben çağlaram geh gülerem geh ağlaram  
Nefsin ciğerin doğraram kibr u kini yıkan benem  

Kırdım bu nefsin çerisin bir itdim burc u barusun  
Pak eyledim içerisin milketini yuyan benem  
Ben hazrete tutum yüzüm ol aşk eri açtı gözüm  
Gösterdi bana kendozum ayet-i kul denen benem  

Şah didarın gördüm ayan hiç gumansuz belli beyan  
Kafir ola inanmayan ol didara bakan benem  
Benim durur bu cümle iş hikmetimle yaz u kış  
Ben bilirim yad u biliş ırılmadan duran benem  

Bu cümle canda oynayan damarlarımda kaynayan  
Kulli dillerde söyleyen kulli dili diyen benem  
Nemrud odun ˜brahim’e ben bag u bostan eyledim  
Küfür yüzünden doğuban gene ödü yakan benem  

Ol Hallac-ı Mansur ile söyler idim enel Hakk’ı  
Benem gi’nönün boynuna dar urganın takan benem  
Ol Hak habibi Mustafa mi’raca edicek sefer  
Ol dem canım hak eyledim ol sırrı duyan benem  

Şimdi adım Yunus durur ol demde İsmail idi  
Ol dost için Arafat’a kurban olup çıkan benem  
Cerh benim hükmümdedir her kanda ben oturmusam  
Mülk benim elimdedir yıkan benem yapan benem  

Sa’d benem said benem Yunus dahi benimledir  
İlm-i ledundur ustadım ol esrarı duyan benem  

Burcu u baru : Kule ve hisar  
Milket : Memleket  
Didar : Yüz, Allah’ın cemali  
Kulli : Hepsi, tümü  
Hak : Toprak  
Yüz tutmak : Yönelmek  
Yad u biliş : Tanıdık tanış  
Cerh : Gök, felek  
Said : Kutlu, Allah’ın beğendiği  
Sa’d : Uğurlu, mübarek

* * *

### HER KAÇAN ANARSAM SENİ

Her kacan anarsam seni kararım kalmaz Allahım  
Senden ayrı gözüm yaşın kimseler silmez Allahım  
Sensin ismi baki olan sensin dillerde okunan  
Sensin aşkına dokunan kendini bilmez Allahım  

Sen yarattın cism u cani sen yarattın bu cihanı  
Mülk senindir kerem kkaıl kimsenin olmaz Allahım  
Okunur dilde destanın açılır bag u bostanın  
Sen baktığın gülistansın gülleri solmaz Allahım  

Aşk bahrna dalmayan canını feda kılmayan  
Senin cemalin görmeyen meydana gelmez Allahım  
Zor olur aşıkın işi durmaz akar gözün yaş  
Senden ayrı düşen kişi didarın gö”rmez Alahım  

Aşık Yunus seni ister lütf eyle cemalin göster  
Cemalin gören aşıklar ebedi ölmez Allahım

Kacan : Ne vakit ki  
Kerem : Cömertlik  
Cism u can: Beden ve Ruh  
Kan : Maden Ocağı  
Didar : Allahın cemali,yüz

* * *

### TEHİ GÖRMEN SİZ BENİ

Tehi görmen siz beni dost yüzün görüp geldim  
Baki devr-i rüzgigar dost ile sürüp geldim  
Oldur söyleyen dilde varlık dostundur kulda  
Varlığım hep ol ilde ben bunda garip geldim  

Bezirganam mataım çok dest-girim ustadım Hak  
Ziyanım assıya cümle anda değişip geldim  
Yer u gök yaratıldı aşk ile bünyad oldu  
Toprağa nazar kıldı aksırdı durup geldim  
 
Gördüm yedi tamusun anda sekiz uçmağın  
Korkudan günahımı anda sızdırıp geldim  
İşi oldum kudretten bahanem bir avretten  
İnayet oldu Hak’tan ölü dirgörüp geldim  

Adem olup durmadan nefsin boynun burmadan  
Yanıldım buğday yedim uçmaktan sürülüp geldim  
Musayla Tur’a çıktım binbir kelime dedim  
Bu Hak bizi ne bilsin anda bilinip geldim  
 
Nuh oldum tufan için çok duruştum din için  
Duymayanın tagadan suya boğdurup geldim  
Yalan değildir sözüm bak yüzüme aç gözün  
Dah’örtülmedi izim uş yoldan erip geldim  

Çerçiş oldum basıldım Mansur oldum asıldım  
Hallac pamuğu gibi bunda atılıp geldim  
Eyyüb oldum tenime cefa kıldım canıma  
Çağırdım Sübhanıma kurtlar duruyup geldim  

Zekerya oldum kaçtım erdim ağaça geçtim  
Kanım dört yana saçıp tepem deldirip geldim  
Yalınız Sübhan idi peygamberler can idi  
Yunus hod pinhan idi suret değişip geldim

Dirgörmek : Diriltmek  
Taga : Taka, büyük kayık  
Pinhan : Gizli  
Dürümek : Bir araya getirmek

* * *

### BEN BİR ACEB İLE GELDİM

Ben bir aceb ile geldim kimse halim bilmez benim  
Ben söylerem ben dinlerem kimse dilim bilmez benim  
Benim dilim kuş dilidir benim ilim dost ilidir  
Ben bülbülem dost gülümdür bilin gülüm solmaz benim  

Ol dost bana gelsin demiş sundum kadeh alsın demiş  
Aldım kadeh içtim şarab ayruk gönlüm ölmez benim  
Ne Tür’üm var ne durağım hiç yerde yoktur kararım  
Hakk’a münacaat etmeye belli yerim olmaz benim  

Sor durduğum yeri bana gelirsen gösteren sana  
Bir zerrece Hak’tan ayrı gözüm nesne görmez benim  
Tur dağında bir tecelli gör Musi’ye neler kıldı  
Yunus eydur Hak katında sözüm geri kalmaz benim  

Tecelli : Görünmek  
Ayruk : Ayrı, başka  
Göğnü : Yanmak, yanık  
Tap : Yeter, kafi  
Zari kılmak : Ağlamak, inlemek  
Dar : Ev, yurt, darağacı  
Munkir : İnkar eden

* * *

### HER KANCARU DÖNER İSEM

Her kancaru döner isem aşk iledir işim benim  
Öldür gönlümde teşvişim hem aşktır yoldaşım benim  
Aşıklara göynür özüm onuncun faşolur razım  
Göriceğiz aşıkları kaynar içim dışım benim  

Bu aşk bize rahmanidir hem canımızın canıdır  
Onun icin şeytan ile her dem bu savaşım benim  
Benim canım bir kuştur kim gövdem onun kafesidir  
Dosttan haber geliceğiz birgün uçar kuşum benim  

Geldim dünyayı seyrettim ya bugün ya yarın gittim  
Ben bunda eğlenemezem bunda bitmez işim benim  
Yunus eydur ben aşıkam hem aşıkam hem sadıkam  
Bu ayruk aşıklar gibi yoktur arayışım benim  

Kancaru : Nereye  
Teşviş : Kargaşalık  
Göynümek : Kendi kendine yanmak  
Faşolmak : Açığa çıkmak, belli olmak,  
Raz : Sır, gizli şey  
Rahmanı : İlahi  
Arayış : Sus, bezek
