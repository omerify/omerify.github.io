---
author: "Ömer Serdar Ören"
title: "Mayıs 2025"
date: "2025-05-31"
categories: 
  - "blog"
tags: 
  - "notlar"
  - "mayis"
  - "mayis-2025"
  - "seyir-defteri"
  - "yazilar"
cover-img: /assets/img/2025/05/fenerbahce-panathinaikos-euroleague-yari-final-2025.jpeg
share-img: /assets/img/2025/05/fenerbahce-panathinaikos-euroleague-yari-final-2025.jpeg
thumbnail-img: /assets/img/2025/05/fenerbahce-panathinaikos-euroleague-yari-final-2025.jpeg
---

2025 yılının Mayıs ayından kişisel notlar.

#### 1 Mayıs 2025

- Klasik 1 Mayıs görüntülerini izliyoruz. Rte ve avanesi Taksim'i koruduğu gibi sınırlarımızı korusaydı bugün bir çok sorunumuz olmazdı.

#### 2 Mayıs 2025

- Garanti bankasının mobil uygulaması çöktü. Bence kullandığım en iyi mobil bankacılık uygulamasıydı. Ama yine de çöktü. Acil bir işin olsa yandın. Her şeyin online olması mutlaka bir gün birilerinin canını fena yakacak.
- Kütahya Simav'da deprem fırtınası yaşanıyor. Küçük depremler ama yine de insanın tüyleri diken diken oluyor.
- Arjantin'de 7.4 büyüklüğünde deprem olmuş. Son günlerde deprem olayları arttı mı yoksa, geçen İstanbul'daki deprem nedeniyle algıda seçicilik mi yapıyorum bilemedim.
- Türkiye'de öyle kötü haberler görüyorum ki, artık insanlığımızı kaybettiğimizin resmi gibi. Bir hastanede (çam sakura olduğu söyleniyor) yoğun bakımda bulunan 9 yaşında felçli küçük bir kıza tecavüz edilmiş. Benim lugatımda bu hayvana ya da hayvanlara söyleyecek bir kelime yok. Denizli'de başka bir mahlukat 2 yaşında bir bebeği döverek hastanelik etmiş. Zavallı bebek hastanede ameliyata alınmış.

#### 3 Mayıs 2025

- Aponun çıkması için en ön safta yer alanlardan Sırrı Süreyya Önder ölmüş. Darısı bahçeli, rte, dem ekibi ve diğer tüm apo işbirlikçilerinin başına.

#### 4 Mayıs 2025

- Google'ın artık Türkçeyi de destekleyen yapay zekası notebooklm'yi denedim. Tam istediğim  özelliklere sahip. Adamlar yapıyor dedirtti yine.
- Bugün terörist işbirlikçisi Sırrı Süreyya'nın cenazesi sonrası chp başkanı Özgür Özel'e müptezelin biri tokat atarak saldırmış. Yer yerinden oynadı. 2 çocuğunu öldürüp müebbet hapse giren şahıs 16 yıl yatıp 2020'de şartlı salıverilmiş. Daha başka doyaları da varmış. Umarım böyle kişiler hep siyasetçilere, savcılara, hakimlere, polislere, bürokratlara yani kamu hizmetinde olup kamunun zararına çalışanlara saldırır.
- Vatan haini, bebek katili apo lehine binlerce kişi İstanbul'da yürüyüş yapmış. Aponun peşinden cehenneme kadar yolunuz var.
- Ülke öyle bir bok çukuruna döndü ki artık kimseye acımak bile içimden gelmiyor.

#### 5 Mayıs 2025

![](/assets/img/2025/05/skype-kapandi-ekran-resmi-2025-05-05.png)

- Skype bugün kapandı. Artık Microsoft Teams oldu.
- Bugün enflasyon rakamları açıklanmış. Yıllıkda Tüik %37 ENAG ise %73 olarak açıklamış. Tüikte çalışanlar hakkında insanların çok yaratıcı tanımlamaları var. Acaba bunları bilerek nasıl yaşıyorlar?

#### 6 Mayıs 2025

- Bir insanın kimseye muhtaç olmadan en az kişiyle muhattap olarak kendine yetecek bir iş yapması ne kadar mümkün. Yapay zeka  insanlığa bir şey katacaksa, ben böyle bir şey istiyorum. Çünkü artık çok sıkıldım.
- Akşam saatlerinde Hindistan, Pakistan'da 9 ayrı yeri bombalayarak resmen savaşa başladı. Pakistan da karşılık vereceğini söylemiş ama her şey daha yeni. Bakalım neler olacak.

#### 7 Mayıs 2025

- Anayasa mahkemesi başıboş köpekler ile ilgili son çıkan yasaya muhalif partilerin yaptığı itirazı ret etmiş. Neyse ki arada güzel şeyler de oluyor.
- Dünkü Hindistan-Pakistan savaşıyla ilgili yeni bir şey göremedim. Tek gördüğüm Pakistanlıların yemek stoklarına başlamaları ve savunma bakanının 5 hint uçağı düşürdük demesiydi. Bu arada iki nükleer güç 'çarpışırsa' yemekten daha büyük sorunlar olabilir.

#### 8 Mayıs 2025

- Ekrem İmamoğlu'nun twitter hesabı Türkiye'den erişime engellenmiş. Twitter kararı uygulamış ama mahkemeye de gidecekmiş. Her gün daha nasıl yaratıcı saçmalayacaklar diye merak içindeyim. Ömrüm yeter mi bilinmez ama rte ve aparatlarının sonlarını dört gözle bekliyorum.
- Akp militanı uşak mv ismail güneş denen şahıs halkın dolar alması yasaklansın [önerisinde](https://www.tele1.com.tr/akpli-gunes-halkin-doviz-almasi-yasaklansin) bulunmuş. Akp militanından resmen zeka fışkırıyor!
- Papa'nın ölümünden sonra yapılan seçimlerde bugün Sistine Şapeli'nden beyaz duman çıktı. ABD'li Robert Francis Prevost denen birinin yeni papa olduğu söyleniyor.
- Bitcoin yine 100 bin doların üstüne çıkmış.
- Avrupa birliği Türkiye'nin üyelik müzakerelerini süresiz askıya almış. Son bir kaç yıldır zaten ab hakkında hiç bir ilerleme yoktu aksine gerileyiş vardı. Böylece durum resmileşmiş.

#### 9 Mayıs 2025

- Pkk sözde kurul mudur ne boksa toplayacakmış, silah bırakma kararı alacakmış, terör bitecekmiş. Bizden de bu tiyatroya inanmamızı bekliyorlar. Çok beklersiniz. İktidarı, muhalefetiyle hiç birinize güvenmiyorum.
- Hintli eski bir tümgeneral Pakistan'da türk dronları kullanıldığı için bizi tehdit etmiş.

#### 10 Mayıs 2025

- Bugün iki metrobüs kafa kafaya çarpmış. Beylikdüzü'ndeki çarpışma nedeniyle ben bu satırları yazdığım sırada 1 ölü 3'ü ağır 40 yaralı vardı. İstanbul'da yaşamak tam anlamıyla bir survivor.

#### 11 Mayıs 2025

- Takip ettiğim tüm ekonomistler önümüzdeki bir kaç yıl karakışa hazır olun uyarısı yapıyor. Bundan sonraki her ay kötünün kötüsünü görebileceğimizi dillendiriyorlar. Zaten her ay daha kötüye gittiğimiz su götürmez bir gerçek.

#### 12 Mayıs 2025

- Pkk teröristleri toplanıp silah bırakma kararı almış. Tüm tv'lerde iktidar ve muhalefet çok mutlu. Terör bitecekmiş. Buraya sırf kayıtlara geçsin diye yazıyorum. Bence Türkiye'nin başına pkk lı p.çlerden daha büyük çorap örecekler ve Türkiye artık bölünme sürecine girmiştir. Emekli Amiral Cem Gürdeniz'in [tweeti](https://x.com/cemgurdeniznet/status/1921867958457946558) her şeyi açıklamaktadır.

#### 13 Mayıs 2025

- Yeni papa selefinin vasiyeti üzerine İznik'i ziyaret edecekmiş. İlginç!

#### 14 Mayıs 2025

- Yarın Trump, Putin ve Zelenski İstanbul'da buluşacaktı ama Putin ve Trump vazgeçmiş. Bize sadece Zelenski kaldı. Rte'nin diplomatik zaferi başka bahara kaldı.

#### 15 Mayıs 2025

- Gsm operatörlerin kendi müşterilerine uyguladığı fahiş fiyat nedeniyle bu sene sıra vodafone geldi. Daha önce kullanmıştım. Kötüydü ama şimdilik bulunduğum yerlerde idare ediyor. Nedense her an bir sürprizle karşılaşabilirim gibi geliyor.
- Bugün İstanbul'da dörtlü görüşme için gelen sadece Zelenski oldu ama o da İstanbul'daki görüşmeye gelmemiş. Ankarada rte ile görüşmüş. Tam bir fiyasko.

#### 16 Mayıs 2025

- Bugün hava yine serinledi. Yarın yağmur geliyormuş. Havalar bir türlü ısınmadı. Isınınca da soğuması için şikayet etmeye başlayacağım, her zaman ki gibi.

#### 17 Mayıs 2025

- Bugün neredeyse bütün gün yağmur yağdı. Mübarek akşama kadar hiç durmadı.

#### 18 Mayıs 2025

- Bugün en çok nefret ettiğim ikinci takım olan galatasaray resmen şampiyon oldu.

#### 19 Mayıs 2025

- Son bir kaç gündür hükümet yine gaz çıkarmaya başladı. Karadeniz'de gaz bulmuşlar. Bir de doğuda petrol bulmuşlar. Benzine, doğalgaza ve elektriğe ne zam gelecek gibi aklımda deli sorular var.

#### 20 Mayıs 2025

- İmamoğlu'ndan kurtulma ve ibb'yi ele geçirme operasyonun bugün 3. dalga tutuklamaları geldi. Bence artık kişiler önemli değil. Herkes gerçeği biliyor.
- Kahrolası İsrail, Gazze'yi bombalamaya devam ediyor. Avrupa, Kanada ve hatta ABD'den İsrail aleyhine açıklamalar geldi. Ama ne bileyim, bu kadar zamandır açıklamalar yapılıyor da ne oldu!
- Küresel pandemi anlaşması imzalanmış. DSÖ'nün aldığı kararlar ülkelerin kanunlarının üstünte olacakmış.
- Bir kaç hafta önce İspanya'da elektrik kesintileri olmuştu bugün de telefon operatörleri çökmüş. Dolayısıyla internette çökmüş.
- Havelsanda çalışan siber güvenlik uzmanı intihar etmiş(?).

#### 21 Mayıs 2025

- Bu ülkede ne iktidarından ne muhalefetinden bir halt olmaz. Kayıtlara (tekrar) geçsin diye yazıyorum. Ayrıca böyle milletin de...

#### 22 Mayıs 2025

- İETT otobüslerindeki yoğunluğu görünce ne olduğunu ilk başta anlamadım ama özel halk otobüsleri ödemeler yapılmadığı gerekçesiyle kontak kapatmış. İstanbul gibi çoğunluğun toplu taşıma kullanıldığı bir yerde neden "Özel Halk Otobüsü". Neden hepsi kamunun değil.
- ABD Washington'da iki İsrailli diplomat Latin Amerikalı biri tarafından silahla öldürülmüş. Olay bir çok soru işareti barındıyor. Önümüzdeki haftalarda ortadoğuda bir şeyler yapılmak isteniyor gibi hissediyorum.

#### 23 Mayıs 2025

![](/assets/img/2025/05/fenerbahce-panathinaikos-euroleague-yari-final-2025.jpeg)

- Fenerbahçe Panathinaikos'u 82-76 yenerek EuroLeague'de finale yükseldi. Final maçını kazanmış gibi sevindim. Hatta pazar günü şampiyon olsak bu kadar sevinir miyim bilmiyorum.

#### 24 Mayıs 2025

- Chp'liler 1.köprüye 'free imamoğlu' yazan bayrak asmış. Artık boşa sallıyorlar. Asıl yapması gerekeni yapmadıkları sürece rte muhalifleri etkisiz hale getirmeye devam edecek.

#### 25 Mayıs 2025

- Fenerbahçe, Monaco'yu 81-70 yenerek EuroLeague'nin şampiyonu oldu. Yüzümü güldüren bir şeyler de oluyor arada.
- Sancaktepe'de yaşayan ve kanseri yenen Ali Asaf için insanlar seferber oldu ve belediye önünde binlerce insan balon [uçurdu](https://www.youtube.com/live/d2DmKvKcK6s).

#### 26 Mayıs 2025

- Mart ayında İmamoğlu tutuklamasından sonra gündem o kadar sıradan geliyor ki hiç bir şey ilgimi çekemiyor. Ama nedense bu yazın 'sıcak' geçeceği konusunda endişelerim var.
- Google geçen hafta yeni yapay zeka ürünlerini tanıttı ve deyim yerindeyse başım döndü. Ortada o kadar çok harika yapay zeka araçları var ki şaşırmaktan nasıl ve nerede kullanmalıyım sorularına cevap bulamıyorum. Her şeyin çok güzel olduğu bir restoranda menüden bir şey seçemezsin ya, aynen öyle bir durumdayım. Bu şeylerden para kazanma yöntemi bulmak lazım. Gelecek buralarda...

#### 27 Mayıs 2025

- Özgür Özel grup toplantısında konuştu. Sanki ülkede hukuk varmış gibi. 2 aydır aynı şeyleri söylüyor ve milletin gazını alıyor. Ciddi bir şeyler yapmazsa sadece ibb de değil tüm muhalefetin içinden geçecekler.

#### 28 Mayıs 2025

- İlave tv'den Arif Kocabıyık son bir ayda 3 kere tutuklandı. Adaletin içine edenlerin sonlarını oldukça merak ediyorum. Bakalım güvendikleri her ne ise onları koruyabilecek mi?

#### 29 Mayıs 2025

- İstanbul'un fethinin 572. yıl dönümü bugünmüş.

#### 30 Mayıs 2025

- Rte yine faizsiz ekonomi sinyalleri verdi. Sanki tutan var. Faizi sıfırladında sana dur diyen mi oldu. Konuşuyor ama boş...

#### 31 Mayıs 2025

- Sabah kalktım ve marmarayda bir adamı çocuklarının yanında yumruklayan iki şahsı tüm Türkiye konuşuyor. Biri yaşlı diğeri ise mavi gömlekli. Sedat peker bile olayla ilgili tweet atmış. Artık herkes 1 dakikalık videolardan hüküm verip cezayı kendisi kesmeye çalışıyor. Adaleti yerine getirmeye çalışan insanlar bizzat adaletsizliğin kaynağı oluyorlar. Toplum olarak çok büyük sorunlarımız var. Ve nasıl düzelecek hiç bilmiyorum.
- Bir ay daha bitti. Sporla pek alakam olmasa da bu ay yüzümü gülümseten tek şey Fenerbahçe'nin EuroLeague şampiyonluğu oldu. Önümüzdeki aylarla ilgili kimse umutlu değil ve daha kötüye gideceğinden herkes emin. Bir kişi görmedim ki, yakın gelecekten umutlu olsun... Allah tüm inanların yardımcısı olsun.