---
title: 11 Ağustos 2018’den Notlar
date: 2018-08-11T21:50:09+03:00
author: omerify
layout: post
permalink: /2018/08/11/11-agustos-2018den-notlar/
categories:
  - Blog
tags:
  - notlar
  - seyir-defteri
---

* **Diyanet, Adnan Oktar ve grubu için açıklama yapmış.** Yarı çıplak kadınları senelerce canlı yayında ‘inşallah’, ‘maşallah’ diyerek dini cemaat/grup ya da kendi deyimiyle arkadaş ortamı hakkında tek kelime duymadığımız diyanet açıklama yapıyor. Düşene tekme atmak kolaydır. Adama sormazlar mı? Bunca sene neredeydiniz. Bu kadar insanı dini kullanarak ‘kandırmasına’ neden göz yumdunuz. FETÖ olayında da yıllarca dinler arası diyalogculara, Türkçe şarkı söylüyor diye küçücük kızları erkeklerin karşısında şarkı söylemesine tek kelime etmeyen diyaneti, artık hac ve umre turizmi düzenleyen, imamların maaşını ödeyen bir şirket gibi değerlendiriyorum sadece. (<a href="http://www.mynet.com/haber/guncel/diyanet-ten-adnan-oktar-cikisi-kaosu-kullanarak-gencleri-kandirdi-4325306-1" target="_blank" rel="noreferrer noopener nofollow">MynetHaber</a>)

* **Cumhurbaşkanı Erdoğan, NYTimes gazetesinde bir yazı** <a href="https://www.nytimes.com/2018/08/10/opinion/turkey-erdogan-trump-crisis-sanctions.html" target="_blank" rel="noreferrer noopener nofollow"><strong>yayınladı</strong></a>**.** Türk haber sitelerinden okuduğum ve anladığım kadarıyla; 60 yıldır seninle yan yana yürüdük, artık güzel günler bitti, Eğer akıllı olmazsan bundan sen zararlı çıkarsın, ben artık başka ortaklar bulacağım minvalinde bir şey sanırım. Sonra da sözcüsü İbrahim Kalın bir yazı <a href="http://www.milliyet.com.tr/ibrahim-kalin-turkiye-bugun-daha-siyaset-2722996/" target="_blank" rel="noreferrer noopener nofollow">yayınladı</a>. Anladığım kadarıyla bizi kaybetme ama kaybedersen sen zararlı çıkarsın tadında bir yazı. Maalesef iktidarın bu bakış açısıyla pek başarılı olacağını sanmıyorum. Türkiye’ye artık yeni bakış açısı, yeni beyinler ve yolunda sağlam bir eksen kayması gerekiyor diye düşünüyorum.

* **Dünkü kur cehennemi bugün biraz yatıştı ama etkilerini önümüzdeki zamanda bakalım nasıl gösterecek.** Twitter’da bir hesapta şöyle bir sıralamayla karşılaştım ve maalesef dolar karşısında yenilgi liginde ilk üçe girdiğimizi öğrendim.