---
author: "Ömer Serdar Ören"
title: "Nisan 2022"
date: "2022-04-30"
categories: 
  - "blog"
tags: 
  - "nisan"
  - "nisan-2022"
  - "notlar"
  - "seyir-defteri"
  - "yazilar"
cover-img: /assets/img/2022/04/kadikoy-cocuk-grafiti-duvar-yazilari.jpeg
share-img: /assets/img/2022/04/kadikoy-cocuk-grafiti-duvar-yazilari.jpeg
thumbnail-img: /assets/img/2022/04/kadikoy-cocuk-grafiti-duvar-yazilari.jpeg
---

2022 yılının Nisan ayından kişisel notlar.

#### 17 Nisan 2022

- Bugün kişisel blogumdaki yazıları bu bloga taşıdım. Bu sayede daha çok içerik üretmek için kendimi motive etmeyi umuyorum. Yeni fotoğraf makinem ve (umarım gelecek) yeni lenslerimle daha fazla görsel ağırlıklı içerikler üretmeyi düşünüyorum ama zaman neler gösterecek hep birlikte göreceğiz.

#### 18 Nisan 2022

- Bugün fedex yüzünden uzun bir bekleyişten sonra nihayet yeni manual lensime kavuştum. 7artisans’ın 35mm f1.2 II lensini ilk denememde fiyatına göre memnun kaldım. İlk defa manual lens denedim. Yarında Çin’den Sony’nin 16-50mm kit lensi gelecek umarım. Yaza hazırlık tam gaz devam ediyor. Aslında almak istediğim tamron 11-20mm, sony 70300G gibi güzeller var ama bugünün parasıyla 2000 dolar ayırmam lazım. Bu da şu an için mümkün değil. Bu sene biraz kendimi geliştirip en azından seneye güzel bir geniş açı lensi almak istiyorum.
- Bugün RTE Süriye’lilerin onurlu ve gönüllü dönüşleri için çalışmalara devam ediyorum minvalinde bir şeyler söylemiş. Daha yeni göndermeyeceğiz demişti. Artık siyasetçileri dinlemeye bile tahammül edemiyorum. Sosyal medyada gördüğüm kadarı bile beni rahatsız ediyor.
- Bugün ilginç bir şey keşfettim. Biz insanlar, hayvanlar gibi yerden yemek yemesek de, aşağı yani yere bakarak yemek yiyoruz. En azından tabağa bakıyoruz. Bu arada ‘toprağa’ bakıp geldiğimiz yeri ve gideceğimiz yeri düşünsek hiç fena olmaz.

#### 22 Nisan 2022

- Hep boşa kürek çekmek ve bunun nedeninin sadece kendinin olduğunu bilmek ve tükenmişlik sendromu…

#### 25 Nisan 2022

- Bugün elon musk twitterı 44 milyar dolara satın almış. Twitter’da ‘free speech’ naraları atıyor… Yersen!

#### 26 Nisan 2022

- Bugün 2 yıldır süregelen maske yasağı kalktı. Toplu taşıma ve hastanelerde kalkmamış galiba ama şartları varmış. Ben zaten hiç bir yerde takmadığım için çok da incelemedim.

#### 30 Nisan 2022

- Bir ayın daha sonuna geldik. Yarın 1 Mayıs ertesi gün ise Ramazan bayramı… Önümüzdeki ayın ilk günleri bayramla bizi karşılayacak gibi gözükse de içimden bir ses Mayıs ayının çok zorlu geçeceğini söylüyor. Her açıdan çürümüşlük tüm ülkeyi hatta dünyayı esir almış gibi geliyor bana. Zaten oldukça kötü olan ekonomimizin düzlüğe çıkacağından da hiç ümidim kalmadı. Güvendiğim bir kaç ekonomistin yorumları ve benim gözlemlerim kusursuz bir fırtınanın yaklaştığını gösteriyor. Hayatta en sevmediğim şeylerden biri borçlu olmak ama kredi kartımın limitlerini sonuna kadar zorladım. Çünkü almak istediğim elektronik eşyalara her ay zam geliyor. Rte hükümeti, yandaşları, asalakları koltuğunu ve ‘geleceğini’ korumak için her türlü işin içindeler. Umarım fetöcülerden beter olurlar.
- Gece sözde şampiyonluğunu Bağdat caddesinden kutlamaya çalışan trabzonsporluları caddede hoplatmışlar diye duydum. Ne kadar doğru bilemem.
