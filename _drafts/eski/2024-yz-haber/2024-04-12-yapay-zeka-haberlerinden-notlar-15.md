---
author: "Ömer Serdar Ören"
title: "Yapay Zeka Haberlerinden Notlar - 15"
date: "2024-04-12"
categories: 
  - "blog"
tags: 
  - "ai"
  - "uretken-yapay-zeka"
  - "chatgpt"
  - "dall-e"
  - "elon-musk"
  - "google"
  - "google-vids"
  - "notlar"
  - "openai"
  - "samsung"
  - "sora"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yazilar"
cover-img: /assets/img/2024/04/genel-yapay-zeka-ile-yapay-zeka-arasindaki-fark-bing-image-creator-ocak-2024-1.jpeg
share-img: /assets/img/2024/04/genel-yapay-zeka-ile-yapay-zeka-arasindaki-fark-bing-image-creator-ocak-2024-1.jpeg
thumbnail-img: /assets/img/2024/04/genel-yapay-zeka-ile-yapay-zeka-arasindaki-fark-bing-image-creator-ocak-2024-1.jpeg
---

1 Nisan – 12 Nisan tarihleri arasında yapay zeka haberlerinden gözüme çarpanlardan çıkardığım notlar.

* * *

- **OpenAI**‘nin ücretsiz AI platformu **ChatGPT’yi kullanmak için artık kayıt olmak zorunlu değil**. Yapay zekayı hayatımıza sokan sohbet robotu artık daha ‘_açık_‘. (DALL-E 3 için hala kayıt zorunlu)

> We’re rolling out the ability to start using ChatGPT instantly, without needing to sign-up, so it's even easier to experience the potential of AI. [https://t.co/juhjKfQaoD](https://t.co/juhjKfQaoD) [pic.twitter.com/TIVoX8KFDB](https://t.co/TIVoX8KFDB)— OpenAI (@OpenAI) [April 1, 2024](https://twitter.com/OpenAI/status/1774848681981710821)

* * *

- **Samsung** ‘_istenmeyen_‘ asistanı **Bixby’e üretken yapay zeka özellikleri [getiriyormuş](https://www.cnbc.com/2024/04/01/samsung-says-it-could-upgrade-bixby-with-generative-ai-.html)**. Biz Türk kullanıcılar için yıllardır zaten kullanılmayan şeyi kapatmak, Windows yükleyince Chrome kurmakla eşdeğerdi. Bence bazıları için artık nefret objesi hale şeyin üzerinde ısrarcı olmak daha sonra güzel bir şey yaptığında bile emeklerin boşuna gitmesine neden olabilir. Ama tabi ki kendileri bilir. Microsoft bile bize bizim kullanamadığımız Cortana’ya son verip Copilotu devreye aldı.

* * *

- **OpenAI’nin metinden videoya dönüştürme aracı Sora, tamamiyle yapay zekayla yapılan ilk müzik videosunu “Worldweight” adlı şarkıyı yayınladı.** Sonuç adeta bir psikedelik yolculuk gibi. Videoadaki görseller halüsinatif bir etkiye sahip. Yaprakların balığa dönüşmesi, çiçeklerin taç yaprakları yerine kameraların olması gibi fantastik öğeler içeriyor.

<https://www.youtube.com/watch?v=f75eoFyo9ns>

* * *

- İlginç bir [haber](https://www.foxbusiness.com/technology/elon-musk-boosting-pay-ai-engineers-prevent-poaching-openai) daha. **Elon Musk başka şirketlerin yapay zeka mühendislerini transfer etmemesi için maaşlarında artışa gitmiş.** Yapay zeka yazılımcıların işini elinden alacak tartışması sürerken, en azından şimdilik değerlerini koruduğu hatta artırdığını söylemek yanlış olmaz.

* * *

- **DALL-E‘de görsel oluştururken gerçek zamanlı olarak istenilen yerleri düzenlemeyi sağlayan araç tanıtıldı.** Yani artık yapay zeka ile görsel oluştururken eksik parça tamamlandı. İçlerinden beğendiğimiz görseli alıp kişisel ihtiyaçlarımıza göre şekil verebileceğiz. Aslında bu özellik Stable Diffusion’da vardı ama kullanımı daha zordu. Ayrıca Stable Diffusion kullanmak için iyi bir ekran kartı ve temel düzeyde bir eğitim gerekiyordu. Yakında yapay zekayı youtube’da video izleyen küçük çocuklar bile kullanabilir hale gelebilir.

<https://www.youtube.com/watch?v=kJirMpbvBrM>

* * *

- **OpenAI ve Google’ın yapay zeka modellerini eğitmek için YouTube videolarını kullandığı iddia [edildi](https://www.engadget.com/openai-and-google-reportedly-used-transcriptions-of-youtube-videos-to-train-their-ai-models-163531073.html).** GPT-4 ve Bard gibi yapay zeka modellerini eğitmek için 1 milyondan fazla saat YouTube videosu kullandığı iddia ediliyor. Bu videolar, OpenAI’nin Whisper adlı yüksek hassasiyetli metne dönüştürme aracıyla işlendi. YouTube’un kullanım şartları, platformdaki içeriğin yapay zeka modelleme için kullanılmasını yasaklıyor. Google ise bu tür verilerin yalnızca Google’ın deneysel özellik testlerine katılan kullanıcıların izniyle kullanıldığını savunuyor.

* * *

- **OpenAI**, ChatGPT Plus, Team ve Enterprise abonelerine büyük bir güncelleme sundu. Bu güncelleme, **GPT-4 Turbo** modelinin gücünü **ChatGPT**‘ye getiriyor ve **‘Daha Doğal ve Kısa Cevaplar**, **Gelişmiş Yazma Becerileri**, **Genişletilmiş Bilgi Tabanı** ve **Gelişmiş Mantıksal Düşünme**‘ gibi birçok önemli geliştirmeyi beraberinde getiriyor.

> Our new GPT-4 Turbo is now available to paid ChatGPT users. We’ve improved capabilities in writing, math, logical reasoning, and coding.  
> Source: [https://t.co/fjoXDCOnPr](https://t.co/fjoXDCOnPr) [pic.twitter.com/I4fg4aDq1T](https://t.co/I4fg4aDq1T)— OpenAI (@OpenAI) [April 12, 2024](https://twitter.com/OpenAI/status/1778574613813006610)

* * *

- Google, Cloud Next 2024 etkinliğinde, “video, yazma, prodüksiyon ve düzenleme asistanı” olarak adlandırılan ve **Google Vids** adını taşıyan **yeni bir Workspace uygulamasını duyurdu.** Google Vids, pazarlamacılar, eğitimciler ve videoları iletişim kurmak için kullanmak isteyen herhangi bir kişi de dahil olmak üzere, teknik olmayan kullanıcılar için tasarlanmış yapay zeka (AI) destekli bir uygulama. Videodan görebileceğiniz gibi şirketten bazı insanların işten çıkarılmasına neden olabilecek kadar da tehlikeli bir uygulama.

<https://www.youtube.com/watch?v=4SCjXcBeW1E>

* * *

- Yapay zeka alanında bilinen isimlerden **Dr. Andrew Ng, Amazon yönetim kuruluna [katılıyor](https://www.aboutamazon.com/news/company-news/dr-andrew-ng-joins-amazon-board-of-directors)**. Dr. Ng, şu anda AI Fund’ın Genel Müdürü, DeepLearning.AI’nın kurucusu ve CEO’su, Landing AI’nın kurucusu ve Coursera’nın kurucu ortağı ve eski CEO’sudur. Amazon CEO’su Andy Jassy, Andrew Ng’nin “yapay zeka ve bilgisayar bilimi konusundaki derin deneyimi ve bilgisi”nin yönetim kurulu için değerli bir katkı olacağını söylemiş.