---
author: "Ömer Serdar Ören"
title: "Yapay Zeka Haberlerinden Notlar - 2"
date: "2024-01-18"
categories: 
  - "blog"
tags: 
  - "akilli-telefon"
  - "akilli-yuzuk"
  - "uretken-yapay-zeka"
  - "bill-gates"
  - "chatgpt"
  - "ekonomi"
  - "elon-musk"
  - "imf"
  - "is-gucu"
  - "notlar"
  - "openai"
  - "rabbit-r1"
  - "s24"
  - "sam-altman"
  - "samsung"
  - "samsung-galaxy-ring"
  - "tesla"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yazilar"
cover-img: /assets/img/2024/01/rabbit-r1-ces-2024-ai-yapay-zeka-asistan-sesli-duyuru-ozellikler-1.png
share-img: /assets/img/2024/01/rabbit-r1-ces-2024-ai-yapay-zeka-asistan-sesli-duyuru-ozellikler-1.png
thumbnail-img: /assets/img/2024/01/rabbit-r1-ces-2024-ai-yapay-zeka-asistan-sesli-duyuru-ozellikler-1.png
---

10 Ocak – 18 Ocak tarihleri arasında yapay zeka haberlerinden gözüme çarpanlardan çıkardığım notlar.

* * *

- **CES 2024** kapsamında duyurulan ve bir kaç gün boyunca fırtınası esen **[Rabbit](https://www.rabbit.tech/)** firması **‘R1’** adlı yapay zeka destekli cihazını tanıttı. Anladığım kadarıyla donanımla birlikte gelen bir üretken yapay zeka ile işlerini kolaylaştırmayı amaçlıyor. Sohbet ederek kontrol edebileceğiniz cihazın çalışma şekli **‘Large Action Model’ (LAM)** (Büyük eylem modeli) olarak açıklanmış. Bildiğimiz LLM’den (Large Language Model) farklı olarak sohbet yerine bas-konuş şeklinde çalışan sim kart destekli cihaz gereken bilgileri internetten sağlıyor. **200 dolar**a satılan cihaz 20.000 ön sipariş aldı bile. Bende çok bir heyecan yaratma ama… Bahar aylarında piyasaya çıkacak ürünün akıbetini takip edeceğim.

Bu arada **Microsoft CEO**‘su **Rabbit R1** AI Gadget’ı Steve Jobs’un iPhone tanıtımından bu yana ‘en etkileyici’ demoydu [açıklaması](https://decrypt.co/213244/microsoft-ceo-rabbit-r1-ai-gadget-was-most-impressive-demo-since-steve-jobs-iphone-unveiling) yapmış.

<https://www.youtube.com/watch?v=22wlLy7hKP4>

* * *

- **OpenAI** kurucularında **Sam Altman**‘ın evlendiğini [öğrendim](https://www.nydailynews.com/2024/01/11/sam-altman-married-wedding-olivier-mulherin/). Ama sansasyonel kısmı bu değil. Adam meğer gaymiş. Düğün fotoğrafını koymaya gönlüm el vermedi. Bu konuyu burada kapatıyorum.

* * *

- **OpenAI**‘dan devam edelim. OpenAI, [GPT Store](https://chat.openai.com/gpts) hizmetini kullanıma açtı. Yayınladıkları bir blog gönderisiyle [duyurusunu](https://openai.com/blog/introducing-the-gpt-store) yaptılar. OpenAI’nin GPT-4 ve DALL-E 3 modellerini kullanarak, kullanıcıların kendi ihtiyaçlarına özel metin ve resim üretebilmelerini sağlayan özel GPT uygulamalarını barındırıyor. Sadece ücretli üyelerin yararlanabildiği hizmetin, gelir modeli daha sonra açıklanacakmış. Bu arada sözde açık kaynak olarak kurulan OpenAI şimdi de sessiz sedasız hizmet sözleşmesinden ‘**askeri amaçlar için kullanılamaz**‘ maddesini de [kaldırmış](https://theintercept.com/2024/01/12/open-ai-military-ban-chatgpt/). Bakalım bu güncelleme ne gibi problemlere neden olacak?

Bu yazıyı yazdıktan sonra şöyle bir [haber](https://www.techradar.com/computing/artificial-intelligence/chatgpts-new-ai-store-is-struggling-to-keep-a-lid-on-all-the-ai-girlfriends) gördüm: **_“ChatGPT’nin yeni uygulama mağazası yapay zeka kız arkadaşlarını kontrol altında tutmakta zorlanıyor.”_** Evet yapay zekayla ilgili (aslında insanlarla) bir başka problemde **pornografi**.

* * *

- **Sheryl Crow**, yeni şarkısı “Evolution” yapay zeka (AI) konu edildi. Şarkıda teknolojinin hızlı ilerlemesinden ve potansiyel tehlikelerinden bahsediyor. Yapay zekanın potansiyel olarak dünyayı daha iyi bir yer haline getirebileceğini, ancak aynı zamanda yıkıma yol açabilecek tehlikeli bir güç olabileceğini söylüyor.

<https://www.youtube.com/watch?v=44yQtXxkalU>

* * *

- [AndroidAuthority](https://www.androidauthority.com/microsoft-copilot-pro-edge-3403043/)‘nin haberine göre Microsoft’un bedava sunduğu **yapay zeka asistanı Copilot** hizmetine ücretli bir seçenek geleceği söyleniyor. Android için son Edge tarayıcı güncellemelerinin kodlarını inceleyen araştırmacılar, Copilot Pro adı verilen bir seçeneğin ipucunu bulmuş. Söylediklerine göre **Copilot Pro** avantajları arasında en yeni yapay zeka modellerine erişim, yüksek kaliteli görüntü oluşturma ve daha fazlası yer alabilirmiş.

* * *

- Bugün IMF blogunda [yayınlanan](https://www.imf.org/en/Blogs/Articles/2024/01/14/ai-will-transform-the-global-economy-lets-make-sure-it-benefits-humanity) yazı yapay zeka haber sitelerine resmen bomba gibi düştü. IMF Genel Müdürü **Kristalina Georgieva**, yapay zekadaki ilerlemelerin işgücü piyasasında yaratabileceği önemli zorlukların altını çizdiği yazıda, **yapay zekânın gelişmiş bölgelerdeki işlerin %60’ını ve dünya genelindeki işlerin %40’ını etkileyeceğini belirtti**. ”_**AI, Küresel Ekonomiyi Dönüştürecek. İnsanlığa Yarar Sağladığından Emin Olalım**_” başlıklı makalede, _yapay zekanın (AI) küresel ekonomiyi dönüştürme potansiyeline sahip olduğu belirtiliyor. Yapay zeka, verimliliği artırma, küresel büyümeyi hızlandırma ve dünya çapında gelirleri artırma potansiyeline sahip. Ancak, aynı zamanda işsizliği artırarak ve eşitsizliği derinleştirerek olumsuz etkilere de neden olabileceği konusunda da uyarılarda bulunuyor. Ayrıca makalede AI’nın potansiyel faydalarını ve risklerini değerlendiriyor ve bu teknolojinin insanlığa fayda sağladığından emin olmak için atılması gereken adımları anlatıyor. Merak edenler makaleyi derinlemesine inceleyebilir._

* * *

- Samsung yeni telefonları **S24, S24 Plus ve S24 Ultra**‘yı tanıttı. Tanıtım ‘_**AI aşağı, AI yukarı**_‘ şeklinde başladı, devam etti ve bitti. **Yapay zekayla gerçek zamanlı dil çevirisi gerçekten güzeldi**. Hayata dokunan gerçekten yararlı bir özellik. Dil bariyerinin ortadan kalkmaya başlayacağı seneler geliyor. Bunun haricinde fotoğraf çekmede ve düzenlemede, google ile aramada yapay zekanın kullanımı üzerinde çok durdular. Ve tabiki diğer özelliklerde ufak tefek geliştirmeler. Sonunda çok beklenen efsane **Samsung Galaxy Ring** için ipucu verdiler. Söylentilere göre seneye bir de **akıllı yüzük** çıkabilir. Akıllı demişken tabiki yapay zeka destekli. Bir yüzüğümüz eksikti.

<https://www.youtube.com/watch?v=kXW5M3H5f68>

* * *

- **Elon Musk**‘tan ilginç bir çıkış geldi. Sahibi olduğu **X/Twitter** platformunda, **Tesla**‘daki sahipliğinin **yüzde 25**‘e çıkmaması halinde açıkça Tesla’ya “**_firmayı yapay zeka ve robotik alanında lider olacak şekilde büyütmekten rahatsız olacağı_**” uyarısında bulundu. Halihazırda %13 hissesine sahip olduğu Tesla’da kendisiyle benzer hisselere sahip olan **Fidelity** gibi büyük yatırımcıların neden “_işe gelmediklerini_” de sordu. Yüzde 25 hisse için kendince adil bir hisse oranı olduğunu da tweetin devamına eklemiş. 🙂

> I am uncomfortable growing Tesla to be a leader in AI & robotics without having ~25% voting control. Enough to be influential, but not so much that I can’t be overturned.  
>   
> Unless that is the case, I would prefer to build products outside of Tesla. You don’t seem to understand…— Elon Musk (@elonmusk) [January 15, 2024](https://twitter.com/elonmusk/status/1746999488252703098)

* * *

- **Sam Altman**‘ın yaptığı her açıklama röportaj haber oluyor. CNBC’nin [haberine](https://www.cnbc.com/2024/01/16/openais-sam-altman-agi-coming-but-is-less-impactful-than-we-think.html) göre Altman, _insan düzeyindeki yapay zekanın geleceğini ancak dünyayı düşündüğümüzden çok daha az değiştireceğini söylemiş._ Bu açıklama bana biraz ‘ürkütme kuzucukları’ kabilinden geldi. Açık kaynak olarak başladıkları OpenAI projesini, işler çığrından çıkabilir gerekçesiyle kapalı ve ticari hale getirerek yapay zekanın potansiyelini ortaya koymuşlardı. Bana kalırsa zaten işler çığrından çıktı ya… Neyse!

* * *

- Microsoft’un kurucusu **Bill Gates**, _yapay zekanın (AI) önümüzdeki beş yıl içinde hayatımızı kökten değiştireceğini söylemiş._ Gates, CNN’e verdiği bir [röportajda](https://edition.cnn.com/2024/01/16/tech/bill-gates-ai-gps-interview/index.html), Yapay zekanın şu anda günlük hayatımızda kullandığımız birçok teknolojiyi daha akıllı ve verimli hale getireceğini öngörüyor. Ayrıca potansiyel risklere değinen Gates, yapay zekanın sağlayacağı yararın daha ağır bastığını belirtmiş.
