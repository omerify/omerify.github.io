---
author: "Ömer Serdar Ören"
title: "Şubat 2021"
date: "2021-02-28"
categories: 
  - "blog"
tags: 
  - "notlar"
  - "seyir-defteri"
  - "yazilar"
  - "subat"
  - "subat-2021"
cover-img: /assets/img/2021/02/istanbul-marti-deniz-vapur-topkapi-sarayi-ayasofya-img_20210201_140422.jpg
share-img: /assets/img/2021/02/istanbul-marti-deniz-vapur-topkapi-sarayi-ayasofya-img_20210201_140422.jpg
thumbnail-img: /assets/img/2021/02/istanbul-marti-deniz-vapur-topkapi-sarayi-ayasofya-img_20210201_140422.jpg
---

2021 yılının Şubat ayından kişisel notlar.

#### 1 Şubat 2021

- Bugünden bir fotoğraf. Canım İstanbul’dan.
- Boğaziçi Üniversitelilerin eylemleri [devam ediyor](https://twitter.com/boundayanisma/status/1356255668534202376) ve gençlere yapılanlar sınırları aşıyor. Ama bazı gençlere başka müdahale. Yeni TR’de yolun sonu. Akşam saatlerinde [ekşisözlüğü](https://eksisozluk.com/bogazici-universitesini-polislerin-basmasi--6816965?a=popular) açtığımda binlerce polisin kampüsü bastığını öğrendim. Atanan rektör ne yapıyor çok merak ediyorum. Boğaziçili akademisyenler istemiyor, öğrenciler istemiyor ama o koltuktan kalkamıyor. Bu iş oldukça uzayacak gibi.
- RTE yeni anayasayı tartışma vakti geldi demiş. Güldüm.

#### 2 Şubat 2021

- Sabah sabah yine bir zam haberi. Elektrikli otomobiller için ÖTV’de %400’e yakın zam yapılmış. Tarih kitaplarında yazan ‘_İnsanlar ağır vergiler altında eziliyorlardı_‘ klişesini yaşıyoruz.
- Akşam haberlere baktığımda ise; Kadıköy’de gösteri yapmak isteyen öğrencilere ve rektöre karşı çıkanlara yapılan zulüm. Kadıköy kaymakamı jet hızıyla 1 hafta gösteri ve toplantı yasağı da getirmiş. Bahanesi de toplum sağlığı. AKP mitinglerine serbest ama öğrencilere yasak. Artık toplumda adalet ve liyakattan eser bile kalmadı. Kayıtlara geçsin diye yazıyorum, Üniversiteler özerk olmalı, farklı düşünceler ve ifadeler sınırsız olmalı, çalışmak/yenilik/inovasyon teşvik edilmeli ve ÖĞRENCİLERİN HER KELİMESİNİN HER HARFİ KURUMLARI İDARE EDENLER TARAFINDAN DİKKATLE DİNLENMELİ!

#### 3 Şubat 2021

- Enflasyon araştırma grubu Ocak enflasyonunu 2.99 olarak açıklamış. TÜİK denen şey ise 1,68 / yıllık 14.97 imiş. Yersen!

#### 4 Şubat 2021

- Elon Musk, dogecoin’le ilgili bir [tweet](https://twitter.com/elonmusk/status/1357241340313141249) attı ve bir anda %80’e kadar değeri arttı. Artık işin cılkı iyice çıktı.

#### 6 Şubat 2021

- Elon Musk hala durulmuyor ve dogecoin üstüne oynamaya devam ediyor. Sanırım son düşürdüğü 2 roket canını baya yakmış.
- Boğaziçi protestoları devam ediyor ve diğer üniversitelere de yayılmaya başladı. Tabi ki ‘teröristler’ çoğalmaya başlıyor. AKP’nin çöküşü devam ediyor. Bu işin sonu bakalım nereye gidecek.
- Bugün Cumartesi ve hafta sonu yasakları hala devam ediyor. Esnaf kan ağlıyor. Ülkede iyi giden pek bir şey göremiyorum.
- Bitcoin ve kriptolar yükselişte ama dolar ve altın baya düştü. Dolar 7.05’e kadar geriledi. Altında 410’lara geldi. Anladığım kadarıyla tek kazanan TL.
- Medium blogumu kapatmıştım ama daha fazla kişiye ulaşmak adına tekrar yayına aldım ve yavaş yavaş yazılarımı oraya da taşıyacağım. Umarım bir kaç aya tamamlanır.
- Son bir kaç gündür havalar iyice ısınmaya başladı. Kışın ortasında Nisan havaları yaşanıyor desem abartı olmaz.
- Daha önce RTE’yi tehdit eden Anonymous bugün ilk ifşasını yaptı. Deutsche Bank üzerinde 2 sayfalık 14 milyar euroluk bir yazı. Tam olarak ne olduğunu anlamasam da damat beratı bu yüzden kovdu iması yapmışlar. [https://twitter.com/YourAnonNews/status/1358127397451759616](https://twitter.com/YourAnonNews/status/1358127397451759616)

#### 8 Şubat 2021

- RTE, Çarşamba günü müjde açıklayacağını söylemiş. Tahminlerimi kayıtlara geçsin diye yazmak istiyorum. Hafta sonu kısıtlaması kalkacak, okullar açılacak ve bir kaç tane çok az kişinin yararlanacağı ‘içi boş paket’ ortaya atılacak. Tabi bu arada gece vakti bilmem ne vergisi veya zamcığı gelmesi de olası.
- Elon Musk’ın şirketi Tesla 1,5 milyar dolar parayı bitcoine yatırdığını açıklamış. En son baktığımda btc 44 bin dolarlara kadar çıkmıştı. Anlaşılan durum o kadar kötü ki ‘_ya olacağız ya öleceğiz_‘ diyorlar!

#### 9 Şubat 2021

- Son bir kaç gündür devam eden bahar havası bugün kendini soğuya bıraktı. Hata sonu kar bile gelebilir diyorlar.
- Bugün rte uzaya gideceğimizin ‘müjdesini’ vermiş. Konuyla alakalı gördüğüm en güzel yorum aşağıdadır. Bence seçim kaybetme korkusuyla daha çok müjdeler duyacağız gibime geliyor.

#### 10 Şubat 2021

- Bugün RTE müjde açıklayacaktı. Ama derin bir sessizlik var. Müjde yalan oldu.

#### 13 Şubat 2021

- Bugün üç ayların başlangıcı olan Allah’ın (Celle Celalühü) benim ayım dediği mübarek Receb Ayı’nın ilk günüydü. Ne mutlu bu kutlu günleri değerlendirebilenlere. Bu arada Ramazan’ın da kokusu gelmeye başladı. O ne güzel kokudur o!

#### 14 Şubat 2021

- Bugün sevgililer günü aldatmacası. Bugün geldiğinde tüm dünya sevgililer gününü kutlar ama bana çok başka bir şey hatırlarım.

![](/assets/img/2021/02/14-subat-2021-kar-telefon-ekran-resmi-img_0172.jpg)

- Son bir kaç gündür gelen soğuklarla beraber nihayet bugün karda geldi. Sabaha karşı 2 gibi başlayan kar, sabah kalktığımda 20-30cm ulaşmıştı. Hava durumuna göre önümüzdeki bir kaç gün daha kar yağışı olacak görünüyor.

#### 15 Şubat 2021

- Pazar sabahı başlayan kar yağışı hızını kaybetmeden devam ediyor. Geçen ay yağan kar ve sonrasında gelen sıcak hava ile bu sene daha görmeyiz diye düşünüyordum. Yine yanıldım.
- Çok uzun zaman sonra dolar 7 TL’nin altına indi ama fiyatlar inmiyor.

#### 16 Şubat 2021

- Kadıköy belediyesinde işçiler minimum 5000 TL ücret ve %38 zammı beğenmeyip greve gitmeleri bence çok büyük ‘abartı’. Ama grevi haber yapmaya gelen anadolu ajansını kovmaları hakikaten takdire şayan. [https://twitter.com/serdildara/status/1361630954981318656](https://twitter.com/serdildara/status/1361630954981318656)

#### 18 Şubat 2021

- Bugün Recep ayının ilk perşembe günü ve Regaip gecesi de bu gece. Allah (celle celalühü) tüm islam alemine hayırlara vesile kılsın. Amin.

#### 19 Şubat 2021

- Dün gece ben uyurken NASA, Mars için Perseverance Rover’ı gezene başarılı bir şekilde indirdi. İnsanlık için çok büyük bir adım. Tekrar ediyorum ‘ben’ uyurken. Neyse Barış Özcan’ın canlı videosu oldukça bilgilendirici. <https://www.youtube.com/watch?v=L5sIvNF92m8>

- Bir kaç gün önce Kadıköy Belediyesi’ndeki grev 5275 tl minimum işçi maaş anlaşmasıyla sona ermiş. Gülsem mi ağlasam mı bilemedim. Memleketin resmen çivisi çıkmış.

#### 21 Şubat 2021

- Aşağıdaki videoyla karşılaştığımda tam anlamıyla şok oldum. Halkın seçtiği bir devlet görevlisinin söylediği sözler artık hiç bir şeyin eskisi gibi olmayacağını veya olmaması gerektiğini gösteriyor. <https://twitter.com/ArsivUnutmaz/status/1363052961744748545>

#### 23 Şubat 2021

- Aklıma gelecek son şeylerden biri de Mars’ın sesini duymak olurdu. Aklıma bile gelmeyen başıma geldi. Bakalım daha neler göreceğiz. <https://twitter.com/Astropartigirl/status/1363937824248983552>

#### 26 Şubat 2021

- O kadar çok yapmak istediğim şey var ki, sonuçta hiç bir şey yapamıyorum.
- Dolara yine bir şeyler oldu. 7.50’ye kadar yükseldi. Sanki yine bize yaklaşan bir şeyler var ama neyse.
- Türkiye gündemi leş gibi kokuyor o yüzden olabildiğince uzak durmaya çalışıyorum.

#### 28 Şubat 2021

- Hafta sonu başka bir sokağa çıkma ‘yasakçığı’ daha icra ettik. Yapılan açıklamalara göre 1 Mart’ta yapılan bakanlar kurulu toplantısına göre ‘yasakçıklar’ kademeli olarak kaldırılacakmış.
- Bütün hafta sonumu github’da jekyll ile bir websitesi yapmaya harcadım. Bu işlerden anlayanlar için şüphesiz zor olmayan bir işlem ama benim için oldukça çetrefilli oluyor. Tek dayanağım deli olmam. Başka türlü çekilmezdi.
- Bir ay daha bitti.
