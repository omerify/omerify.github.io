---
author: "Ömer Serdar Ören"
title: "Online Apple Store’da bir alışveriş tecrübesi"
date: "2015-04-25"
categories:
  - "blog"
tags:
  - "apple-store"
  - "apple"
  - "iphone"
  - "alisveris"
  - "iade"
  - "yazilar"
share-img: /assets/img/2015/04/ekran-resmi-online-apple-store-odeme-bilgi.png
thumbnail-img: /assets/img/2015/04/ekran-resmi-online-apple-store-odeme-bilgi.png
---

Dizüstü bilgisayar kategorisinde _Windows_’tan _Mac_’e terfi etmemle beraber içimde inanılmaz bir **Apple** holiganlığı baş göstermeye başladı. Bilgisayar başında internete girmek ve film izlemek dışında başka aktivitem olmaması aslında seçeneklerimi yeterince daraltıyordu. İnternette rahatça sörf edebileceğim ve bir filmi çıkaracak şarj seçeneği sunan bir dizüstü bilgisayar benim için yeterliydi. Kaba bir araştırma ile ihtiyaçlarımı giderecek bir PC’ye çok uygun fiyatlara rahatlıkla sahip olabiliyordum. Fiyat araştırması yaparken **sahibinden**’de 2.el ama neredeyse hiç kullanışmamış bir **_Macbook Air_** modeline rastladım. Fiyat olarak benim sınırlarımı fazla aşmıyor ve değişik bir tecrübe sunuyordu. Kendimi bildim bileli Windows kullanıyor olmam biraz korkuttu ama bir **iPad** kullanıcısı olarak **Apple**’ın basitliği ve tasarımının bende etkisi kalmış olmalı ki kendimi bu **Macbook Air**’i almadan alıkoyamadım. <a href="https://support.apple.com/kb/SP678?locale=tr_TR" target="_blank" rel="noreferrer noopener nofollow"><em>Mid 2013</em></a> Modeli ve _128 GB SSD_ hafıza benim için gayet yeterliydi. Hali hazırda 500 GB’lık harici diskimde fotoğraflarımı ve dosyalarımı muhafaza ediyordum. İnternet bağlantısı olan bir bilgisayarda özel dosyalarımı saklamaktan hep ürkmüşümdür. Kendim için değil aslında, daha çok benimle birlikte fotoğraf çektiren yakınlarım için.

Macbook ile beraber gelen **OS X Yosemite** yazılımı inanılmaz bir kullanım basitliği ve rahatlık sunuyor ayrıca **10 saat** giden şarj süresi beni yeterince tatmin ediyordu. Bu memnuniyet telefonumu da değiştirme isteği meydana getirdi. Apple’ın olanaklarını sonuna kadar zorlamak ve oluşturulmuş bu ekosistemden her türlü meyveyi yeme hayalleri ile **Online Apple Store**’un kapısını çalmış bulundum.

Nededense bizim bloggerlarımız basit bir alışveriş olayı kimsenin ilgisini çekmeyecek diye düşünmüş olacak ki neredeyse bir kaç forum sitesi dışında kimse tecrübelerini aktarmamış. Bu yazıyı yazmamın sebebide aslında bu. **Online Apple Store**’da **alışveriş yapmak**, **havale ve eft işlemleri** ve **iade işlemleri** hakkında detaylı bir yazıya denk gelemedim ve yazmaya karar verdim.

Sanırım **iPhone** şu an için piyasanın en iyi telefonu. Sunduğu yenilikler ile cep telefonu tanımını yeniden şekillendirdi. Bir çok kişi yüksek fiyatlarına rağmen bu telefonu almak için anlamlandırmakta zorlandığım bir şekilde günler öncesinden sıraya giriyor. Neyse ki benim almayı planladığım <a href="http://store.apple.com/tr/buy-iphone/iphone5s" target="_blank" rel="noreferrer noopener nofollow"><strong>iPhone 5S</strong></a> için sıraya girmeye gerek yoktu. Apple ID ile giriş yaptığım **Apple Store** hesabına ücreti EFT ile göndermem yeterliydi ve bende öyle yaptım.

**Online Apple Store**’da almak istediğiniz ürünü seçtikten sonra ödeme sayfasına giriyor ve burada talimatlara uyarak **Kredi Kartı** ya da **Havale/EFT** ödeme seçeneğini seçebiliyorsunuz. Ben indirimi nedeniyle EFT seçeneğini kullandım ve macera başladı. Siparişi **31 Mart** gece verdim. Hemen arkasında aşağıdaki gibi bir e-posta geldi.

![](/assets/img/2015/04/ekran-resmi-online-apple-store-odeme-bilgi.png)

Yukarıdaki ekran resminde göreceğiniz gibi her şey yeterince açık ve yapmanız gerekenleri basit bir dille anlatıyorlar. Burada belirtmek istediğim önemli nokta şu ki: Havale ya da EFT yaparken açıklama kısmına **SADECE** ödeme referans numarası olarak gönderilen **kodu** girmeniz gerekiyor. Aksi takdirde paranızın işlenmesi zaman alabiliyor.

Ben bu işlemi **1 Nisan Çarşamba** günü sabaha karşı 02.00 sularında (EFT yaptığım banka Garanti Bankasıydı) yaptım. Ödemenin onaylanması **2 Nisan Perşembe** günü 15.00 gibi gerçekleşti ve aynı gün kargoya verildi.

![](/assets/img/2015/04/ekran-resmi-apple-online-stpre-iphone-siparis-onay.png)

Ve tahmin edebileceğiniz gibi **3 Nisan Cuma** günü öğleden sonra cihaz elime ulaştı. Bununla beraber sürprizler başladı. Cihazı ile aldığımda kullanabilmem için cihazı etkinleştirmem gerekiyordu. Etkinleştirmek için ise sim kartın takılı olması gerekiyordu. Bende telefoncuya gittim ve mikro sim kartımı nano sim karta kesim yöntemiyle çevirdim. Sim kartımı taktım ve telefonu etkinleştirdim. Evdeyken çoğunlukla **Wi-Fi** kullanarak internete giriyordum ve **hücresel veriyi** kullanmak pek aklıma gelmedi. Bir kaç saat sonra **hücresel veriyi** test etmek için iPhone’un wi-fi bağlantısını kapattım ve hayal kırıklığı kendini göstermeye başladı. Bağlantı gayet hızlıyken bir anda sıfırlanıyor. Daha sonra tekrar uçuşa geçiyor ve aradan geçen bir kaç saniyeden sonra tekrar sıfırlanıyordu. Ve bu olay ertesi günde devam etti. Belki kestirdiğim sim kart nedeniyle oluyordur diye sıfır kilometre nano sim kart aldım.

Amaaa… Ertesi günde aynı sorun devam etti.

Nihayet **6 Nisan Pazartesi** günü **Apple Destek**’i arayarak bu soruna bir çözüm arayışına girdim. Telefondaki bayan benle yaklaşık bir saat konuştuktan (gerçekten yardımcı olmak için çabaladı) ve iPhone’u sıfırlayıp yükledikten sonra şu iki seçeneği tavsiye etti:

  1. Cihazınızın internet bağlantısı kesilince uçuş moduna alıp tekrar bağlantı kurabilirsiniz. (Bu durumda sorun çözülüyordu)
  2. Cihazı teknik servise gönderebilir ve sorunu tamamiyle çözebilirsiniz.

Ben ise çoktan seçimimi yapmıştım ve **iPhone**’u **iade etmeye** karar vermiştim. O konuşmadan sonra **Apple Store Online** **sipariş sayfası**ndan iade işlemini başlattım.

![](/assets/img/2015/04/ekran-resmi-online-apple-store-iade.png)

Aslında başlatamadım. Çünkü iade et butonuna basınca **Apple’ın Müşteri Hizmetleri** numarası çıkıyor ve iade işlemi için aramam gerektiği yazıyordu. Bende aynen öyle yaptım. Sağolsunlar yardımcı oldular ve iade işlemi için _2 iş günü_ içinde kargo firması tarafından randevu için aranacağım söylendi. Ben bu işlemi yaptığımda **6 Nisan Pazartesi**’ydi. Kargo firması **8 Nisan Çarşamba** günü arada ve ertesi gün yani **9 Nisan Perşembe** günü için randevulaştık. **10 Nisan Cuma** günü gönderdiğim cihaz **Apple** tarafından geri alındı.

![](/assets/img/2015/04/ekran-resmi-online-apple-store-iade-onay.png)

Yukarıdaki mesajda yazılı olduğu gibi tam bir hafta sonra yani **17 Nisan Cuma** günü gönderdiğim ücret tastamam iade edildi. Benim için sorunlu bir cihaz olmuştu ama sorunsuz bir alışveriş ile her şey olması gerektiği gibiydi. Hatta bazı şeyleri alırsınız da iade edersiniz ve ¨_Bi daha mı… Tövbe!_¨ dersiniz ya işte burada bunu **söylemiyorsunuz.**

Hatta **Apple Store Online**’dan alışveriş yaparken kendinizi bir piyon gibi hissediyorsunuz. Yaptığınız alışveriş ve bu işlemin gerektirdiği her süreç Apple tarafında mükemmel bir şekilde organize ve koordine ediliyor. Siz sadece ne olması gerektiği söylüyorsunuz ve onlar gereken her şeyi inanılmaz bir dikkatle gerçekleştiriyor. Daha önce deneyimlemediğim bir süreçti. Özellikle sorun için **Apple Destek**’e telefon ettiğimde hiç telefondan ayrılmadan 1 saat benimle ilgilenmemeri takdire şayan!

Neyse sonuçta benim iPhone yalan oldu. Artık kısmetse bir sonrakine.

**_Bu arada unutmayın ki merak ettiğiniz başka sorular veya kendi deneyimlerinizi anlatmak için aşağıdaki yorum bölümünü kullanabilirsiniz._**
