---
title: 24 Temmuz 2018’den Notlar
date: 2018-07-24T18:09:56+03:00
author: omerify
layout: post
permalink: /2018/07/24/24-temmuz-2018den-notlar/
categories:
  - Blog
tags:
  - notlar
  - seyir-defteri
---

- **Bitcoin** yaklaşık iki ay sonra yeniden **8000 dolar**ı geçti. Sırf kayıtlara geçsin diye yazıyorum yine düşecek arkadaş. Birileri bence oyun oynuyor.

- **Merkez bankası** beklentilerin aksine faizi artırmadı ve dolar **4.75**‘den **4.90 TL** seviyelerine geldi. İnecek gibi durmuyor. C.Başkanı Erdoğan’ın TV’de konuşması denk geldiği sırada 2013’de IMF’ye borcu kapattıklarından bahsediyordu. Sesli güldüm. İstanbul’da ekmeğe zam geldi.(<a href="http://www.cumhuriyet.com.tr/haber/turkiye/1035460/istanbul_da_ekmege_buyuk_zam_.html" target="_blank" rel="noreferrer noopener nofollow">Cumhuriyet</a>)

- **Beyoğlu**‘nda 4 katlı bir apartman yıkıldı ve nedenleri hakkında herkes suçlayacak birilerini buluyor.

- **İstanbul** ve çevresinde yoğun yağışlar ve gök gürültüsü görüldü. Gece gök gürültüsünden uyandım ve bu sayede evdeki camları kapatabildim.
  
- **Yunanistan** yanıyor. Atina yakınlarında an itibariyle 74 kişinin öldüğü ve 157 kişinin yaralandığı büyük bir yangın çıktı. (<a href="https://www.ntv.com.tr/galeri/dunya/yunanistandaki-orman-yangininda-olu-sayisi-74e-yukseldi,U6pMoM-_nU2lBc6Usu3vBA" target="_blank" rel="noreferrer noopener nofollow">NTV</a>)

<blockquote class="twitter-tweet"><p lang="tr" dir="ltr"><a href="https://twitter.com/hashtag/Yunanistan?src=hash&amp;ref_src=twsrc%5Etfw">#Yunanistan</a>&#39;da yüzlerce ev ve araç kül oldu, en az 24 kişi öldü <a href="https://t.co/IuURHs3Aaf">https://t.co/IuURHs3Aaf</a> <a href="https://t.co/taJ413u4dd">pic.twitter.com/taJ413u4dd</a></p>&mdash; ANADOLU AJANSI (@anadoluajansi) <a href="https://twitter.com/anadoluajansi/status/1021642716827070464">July 24, 2018</a></blockquote> <script async src="https://platform.twitter.com/widgets.js" charset="utf-8"></script>

- **Bilim adamları rüyaların gerçek amacını anlamaya başladı:** Rüyalar, gündelik hayatımızın zorluklarıyla ve anılarımızla başa çıkmamızda bize yardımcı oluyor. Bu herkesçe kabul gören bir tez gibi dursa da bu konu hakkında bilim adamlarının elinde bir kanıt yoktu, bugüne kadar. Yeni bulgular ışığında, rüyalarımız “**hack**”lenerek hızlı öğrenmenin, hafızayı güçlendirmenin ve duygusal iyileşmenin önü açılabilir. (<a href="https://www.donanimhaber.com/diger-bilim-ve-teknoloji/haberleri/Bilim-adamlari-ruyalarin-gercek-amacini-anlamaya-basladi.htm" target="_blank" rel="noreferrer noopener nofollow">DonanımHaber</a>)

- **ABD’li MIT araştırma labratuvarlarında** geliştirilen yeni **makine öğrenimi** modelleri ile **robot**lar hislerimizi ve sağlık durumumuzu yüz ifadelerimizden anlayabilecek. (<a href="http://news.mit.edu/2018/helping-computers-perceive-human-emotions-0724" target="_blank" rel="noreferrer noopener nofollow">MIT News</a>)

- **Fiyatıyla kanser gibi gibi yayılan cep telefonu markası Xiaomi**, iki yeni Android one telefonu çıkardı: Mi A2 ve Mi A2 Lite. Bizim gibi doların gözü yukarıda olduğu ülkeler için iyi seçenekler sunuyor. Ağustos’ta TR’de olması bekleniyor. Bakalım fiyatları ne olacak?

- **Tahmin ediyorum ki; Türk futbol tarihinde ilk defa bir spor kulübü başkanı canlı yayında taraftara sunum yaptı**. Fenerbahçe spor kulübü başkanı Ali Koç, teslim aldığı fb’nin ekonomik ve genel durumunu tüm iyi ve kötü yönleriyle açıkladı. Twitter’da <a href="https://twitter.com/hashtag/CamiayaSesleni%C5%9F" target="_blank" rel="noreferrer noopener nofollow">#CamiayaSesleniş</a> etiketi altında büyük beğeni aldığı anlaşılıyor.

* * *

Bugün itibariyle karşılaştığım ve ilgilimi çeken olayları blog tadında yayınlamaya başlıyorum. Bakalım ne kadar devam edebileceğim.