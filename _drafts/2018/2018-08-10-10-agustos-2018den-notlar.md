---
title: 10 Ağustos 2018’den Notlar
date: 2018-08-10T19:37:47+03:00
author: omerify
layout: post
permalink: /2018/08/10/10-agustos-2018den-notlar/
categories:
  - Blog
tags:
  - notlar
  - seyir-defteri
---

* **Bugünün en önemli konusu yine Dolar**. Gözümle görmesem inanmazdım ama 6.64 TL’yi gördüm. Yazıyı yayına aldığım sırada 6.5 TL civarındaydı. Telefonumdan bakarken resmen içim acıdı. Bu necip milletin emeklerinin canlı olarak sömürülüşünü izlerken utanmasam ağlayacaktım. Muhtemelen bir çok şirket batacak, enflasyon artacak, işsizlik artacak, alım gücü düşecek. Bu durumdan yararlananlar yine parası ve adamı olanlar olacak. Belki de eskiden olduğu gibi stokçuluk başlayacak, icralar, iflaslar, kredi borçları…. of… Umarım bu durumdan bizi yönetenler de gerekli dersi almıştır. Biliyorum, bunları hak etmesek başımıza gelmezdi… Millet olarak son pişmanlık fayda vermiyor. Gidecek bir yer yok, en azından benim yok, aynı gemideyiz ve imdi daha çok çalışma, daha çok üretme, daha çok tasarruf, daha çok fedakarlık, daha çok yerli ürüne destek ve sanırım en önemli olarak daha çok adalet ve dürüstlük zamanı…

* **Amerika birleşik haydutlar çetesinin başkanı Türkiye’den demir çelik ithalatına fazladan vergi ekleyeceğini ve bizimle aralarının iyi olmadığını resmen <a href="https://twitter.com/realDonaldTrump/status/1027899286586109955" target="_blank" rel="noreferrer noopener nofollow">açıkladı</a>**. Bence ABD ile aramızda örtülü stratejik savaş vardı. Artık bunun iyice gün yüzüne çıktığına şahit oluyoruz. Benim kişisel tahminlerime göre bundan sonra, dolar daha da artacak, önümüzdeki bir sene çok önemli, ABD ve arkasındaki güçlerin bizi zayıf düşürmek için her yolu deneyeceğinden şüphem yok. Doğu akdenizde bizi masadan kaldırmak için işgal planı bile hazırladıklarına eminim. 

* **İnsan bir resme aşık olabilir mi?** Nasa’nın <a href="https://www.instagram.com/p/BmPQxQentrR/" target="_blank" rel="noreferrer noopener nofollow">instagram</a> hesabından paylaştığı ve dün akşam keşfettiğim alttaki resimde görülen nebulayı yaratan Rabbim Sübhan’dır. Nasa’nın paylaştığı bilgiye göre; Kedi gözü nebulası adı verilen aşağıdaki patlamış yıldız, bizden 3 bin ışık yılı uzaklıkta olup, muhtemelen bir kaç milyar yıl sonra bizim güneşimizin de patladıktan sonraki halinin ön izlemesi niteliğinde olduğu düşünülmekte. (<a href="http://chandra.harvard.edu/photo/2008/catseye/" target="_blank" rel="noreferrer noopener nofollow">http://chandra.harvard.edu/photo/2008/catseye/</a>)