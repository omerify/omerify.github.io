---
author: "Ömer Serdar Ören"
title: "Sanal Gerçeklik Nedir?"
date: "2020-08-02"
categories: 
  - "blog"
tags: 
  - "ar"
  - "artirilmis-gerceklik"
  - "karma-gerceklik"
  - "mr"
  - "sanal-gerceklik"
  - "sozluk"
  - "teknoloji"
  - "vr"
  - "yazilar"
  - "zengin-gerceklik"
cover-img: /assets/img/2020/04/cardboard-google-vr-sanal-gerceklik-karton-gozluk.jpg
share-img: /assets/img/2020/04/cardboard-google-vr-sanal-gerceklik-karton-gozluk.jpg
thumbnail-img: /assets/img/2020/04/cardboard-google-vr-sanal-gerceklik-karton-gozluk.jpg
---

Sanal gerçeklik (VR), artırılmış gerçeklik (AR), karma gerçeklik (MR), zengin gerçeklik ve akıllı gözlük terimler sözlüğü.

Akşam haberlerine bakarsak **2020** yılı ölümcül salgınlarla, ekonomik krizlerle, çekirge istilalarıyla veya doğal afetlerle dolu gelebilir. Ama işin teknolojik yönü bambaşka ve gelecekte 2020 yılı dendiğinden bence **teknolojik dönüşümün başladığı**, **yapay zeka**, **makine öğrenimi**, **sanal gerçeklik**, **artırılmış gerçeklik** gibi bir çok yeni nesil teknolojilerinin **filiz vermeye başladığı yıl olarak anılacak.**

Son zamanlarda takip ettiğim VR/AR teknolojileri hakkında yeni çıkan sanal gerçeklik başlıklarının özelliklerine baktığımda anlamakta zorlandığımı fark ettim. Bu nedenle kavram kargaşasını bitirmek ve bilmediğim bazı terimleri anlamak için kısa bir araştırma yaptım. Benim gibi meraklılar ve konu hakkında kısa, net ve bilgilendirici açıklamalara ihtiyacı olanlar için derledim. Bu yazıyı olabildiğince güncellemeye çalışacağım. Yeni şeyler öğrendikçe ya da açıklamalı görseller buldukça ekleyeceğim. Sizin bildiğiniz ya da aşağıda olması gerektiğini düşündüğünüz terimleri yorumlara yazarsanız hızlı bir şekilde yazıya ekleyeceğim.

* * *

## SANAL GERÇEKLİK, ARTIRILMIŞ GERÇEKLİK VE KARMA GERÇEKLİK TERİMLERİ SÖZLÜĞÜ

**VR** – Virtual reality – **Sanal gerçeklik nedir**: Teknoloji kullanılarak oluşturulan kurgular ile gerçek ve hayalin birleştirilmesidir. Bir başka deyişle çeşitli teknolojiler kullanarak, duyu organların sanal ortamları gerçek gibi algılanmasını sağlanmasıdır.

Sanal öğrenme ortamları, turizm amaçlı sanal tur, VR oyun, sanal toplantılar veya sohbet yazılımları, 3d video araçları, iş süreçlerini hızlandırmak için verimlilik ve birlikte çalışma deneyimlerini zenginleştirmek için tasarlanmış platformlar, sanal gerçekliğin kullanım alanları olarak gösterilebilir.

* * *

**AR** – Augmented reality – **Artırılmış gerçeklik nedir:** Sanal ve fiziksel dünya arasındaki boşluğu doldurarak mevcut bir ortamın üstüne dijital katmaların eklenmesidir.

* * *

**DoF** – Degrees of Freedom – Özgürlük dereceleri:**Hareket eksenleri (DoF) nedir:** 3 boyutlu dünyamızda toplam 6 eksen yani 6DoF vardır. VR için izlenen bir ekseni tanımlamak için DoF kullanılır. İzleme, donanım kullanarak eksenler üzerindeki açı veya mesafe değişikliğini izleme yeteneğinden gelir.

* * *

**FoV** – **Field of View (Görüş alanı) nedir:** İnsanların görüş alanı dikeyde ve yatayda yaklaşık 180 derecedir. Bu nedenle sanal gerçeklik deneyimi için ekranda gösterilen görüntününde olabildiğince bu oranlara olması gerçeklik deneyimini artıran bir unsur olarak karşımıza çıkar. Mesala Valve Index ve HP Reverb 130 derecelik bir görüş alanı sunarken, Oculus Rift, HTC Vive 110 derece, PSVR ve Oculus Quest ise 100 derecelik bir görüş alanı sunuyor.

* * *

**HMD** – **Head Mounted Display** – **Başa takılan ekran (HMD) nedir:** başın üzerine veya kaskın bir parçası olarak (havacılık uygulamaları için Miğfer monteli ekran), birinin önünde veya her birinin önünde küçük bir ekran optiği bulunan bir görüntüleme aygıtıdır. Bir HMD’nin oyun, havacılık, mühendislik ve tıp gibi birçok kullanımı vardır. Sanal gerçeklik başlıkları ve akıllı gözlükler de bir çeşit HMD’dir. ([Wikipedia](https://en.wikipedia.org/wiki/Head-mounted_display)) (Imgur’dan açıklayıcı bir [infografik](https://imgur.com/Jxheaj7))

* * *

**Holographic Display** – **Holografik görüntü nedir:** Üç boyutlu sanal bir görüntü oluşturmak için ışık kırınımından yararlanan bir görüntü türüdür. Holografik görüntüler, izleyicinin görüntüyü görebilmesi için herhangi bir özel gözlük veya harici ekipman yardımı gerektirmedikleri için diğer 3 boyutlu görüntü formlarından ayrılır. ([Wikipedia](https://en.wikipedia.org/wiki/Holographic_display))

* * *

**Holographic Screen** – **Holografik ekran nedir:** Bir video projektörün projeksiyon yüzeyi için özel kaplamalı cam kullanan iki boyutlu bir ekran teknolojisidir.

* * *

**HR** – Hyper Reality – **Hiper gerçeklik nedir:** Henüz konsept aşamasında olan bu teknoloji rüya aleminden hallice duruyor 🙂

<https://vimeo.com/166807261>

* * *

**IPD** – interpupillary distance – **gözbebekleri arası mesafe**

* * *

**LBE** - Location-Based Entertainment: Konum tabanlı eğlence

* * *

**MR** – Mixed Reality – **Karma/zengin gerçeklik nedir:** Gerçek ve sanal dünyaların, fiziksel ve dijital nesnelerin gerçek zamanlı olarak bir arada var olduğu ve etkileşime girdiği yeni ortamlar ve görselleştirmeler üretmek için birleşmesidir.

* * *

**Oculus Link** – Oculus Quest’i bilgisayara bağlamak için gerekli USB Type-C kablosu. ([Resmi Destek Sayfası](https://support.oculus.com/444256562873335/))

* * *

**OpenXR** – **OpenXR nedir:** Sanal gerçeklik ve artırılmış gerçeklik platformlarına ve cihazlarına erişim için açık, telifsiz bir standarttır. [Khronos Grubu](https://www.khronos.org/) konsorsiyumu tarafından yönetilen bir çalışma grubu tarafından geliştirilmiştir. Bir çok firma tarafından desteklenen standart ile kısaca bir VR uygulama yazıp, markadan bağımsız olarak uyumlu tüm başlıklarda çalışması mümkün olabilmektedir.

* * *

**PPD** – **Pixel per degree nedir:** Görüş alanını hesaba katan bir piksel yoğunluğu ölçüsü.

* * *

**Smart Glasses** – **Akıllı gözlük nedir:** Giyenin yanında veya gördüklerine bilgi ekleyen giyilebilir bilgisayar gözlükleridir.

* * *

**VR Tour** – **Sanal tur nedir:** genellikle bir dizi video veya fotoğraftan oluşan mevcut bir konumun simülasyonudur. Ses efektleri, müzik, anlatım ve metin gibi diğer multimedya öğelerini de kullanabilir.

* * *

**WebAR** – **WebAR nedir:** Bir web sayfasında düzenlenen Artırılmış Gerçeklik deneyimi için Web tabanlı Artırılmış Gerçeklik’in kısaltmasıdır. Kullanıcıların tek bir iOS veya Android akıllı telefon kamerası aracılığıyla Artırılmış Gerçeklik deneyimini görüntülemek için web sayfasının URL’sine gitmenin yeterli olduğu anlamına gelir.

* * *

**WebVR** – **WebVR nedir**: Uygulamaların bir web tarayıcısında HTC Vive, Oculus Rift, Google Cardboard veya Açık Kaynak Sanal Gerçeklik (OSVR) gibi cihazlarla etkileşime girmesini sağlayan deneysel bir JavaScript (API) uygulama programlama arabirimidir. Firefox ve Chromium tabanlı tarayıcılarda kullanılmış fakat WebVR API’nın yerini, sanal gerçeklik ve artırılmış gerçeklik cihazlarını aynı anda temsil edebilen daha güçlü bir WebXR API’ye bırakmasıyla emekli edilmiş ve artık kullanılmamaktadır.

* * *

**WebXR** – **WebXR nedir:** Son yılların yükselen trendlerinden olan **WebXR**, web üzerinden **VR** (_Sanal Gerçeklik_) ve **AR** (_Artırılmış Gerçeklik_) deneyimleri sağlamayı amaçlayan bir **JavaScript API**. Aslında 2016 yılında **WebVR** olarak başlayan macera _artırılmış gerçekliğin_ de eklenmesi ile **Genişletilmiş Gerçeklik (XR — Extended Reality)** adını aldı.

* * *

**XR** – Extended Reality – **Genişletilmiş gerçeklik nedir:** Sanal gerçeklik (VR), artırılmış gerçeklik (AR) ve karma gerçeklik (MR) teknolojileri bir araya getiren genel bir kavramdır. Genişletilmiş gerçeklik veya **XR** nispeten yeni bir terim olmakla birlikte fiziksel ve sanal dünyaları birleştirerek kullanıcı için tamamen sürükleyici bir deneyim yaratır.

* * *

Sizin bildiğiniz ya da yukarıda olması gerektiğini düşündüğünüz terimleri yorumlara yazarsanız hızlı bir şekilde yazıya ekleyeceğim.
