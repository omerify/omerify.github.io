---
author: "Ömer Serdar Ören"
title: "Yapay Zeka Haberlerinden Notlar - 10"
date: "2024-03-10"
categories: 
  - "blog"
tags: 
  - "ai"
  - "anthropic"
  - "uretken-yapay-zeka"
  - "claude-3"
  - "cloudflare"
  - "elektrik"
  - "elon-musk"
  - "facebook"
  - "google"
  - "notlar"
  - "openai"
  - "sam-altman"
  - "sk-hynix"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yapay-zeka-modeli"
  - "yazilar"
cover-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
share-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
thumbnail-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
---

6 Mart – 10 Mart tarihleri arasında yapay zeka haberlerinden gözüme çarpanlardan çıkardığım notlar.

* * *

- [Qz.com](https://qz.com/openai-chatgpt-microsoft-copilot-google-gemini-ads-ai-1851306159)‘da dikkat çeken bir makaleye denk geldim. Şu anda çoğu chatbot aboneliklerle para kazanıyor ancak bu yöntemin sürdürülebilir olmadığını söylüyor. Teknoloji şirketleri yapay zekadan daha fazla gelir elde etmek için yeni yollar ararken ilk akla gelen şey tabi ki reklam göstermek olduğunu ve **ChatGPT, Gemini veya CoPilot yapay zekaları ile sohbet ederken reklam görebileceğimiz bir geleceğin çok uzak olmayabileceğinden bahsediyor.** Çünkü makaleye göre Google ve OpenAI deneme aşamasındaymış. Reklamlı sohbet deneyimini bir tarafa bırakarak, yapay zekaya sorduğumuz her şeyin bir gün bizim tüketim alışkanlığımızı nasıl değiştireceğini düşünmemizin zamanı yaklaşıyor.

* * *

- **Cloudflare**, yapay zekayı (AI) kötü amaçlı kullanımdan korumak için bir güvenlik duvarı geliştirdiğini [duyurdu](https://blog.cloudflare.com/firewall-for-ai). Bu güvenlik duvarı, AI modellerinin hatalı veya yanlı çıktılar üretmesini engelleyecek. Cloudflare, AI’nın birçok alanda fayda sağladığını, ancak aynı zamanda riskler de taşıdığını belirtiyor. Cloudflare’in AI güvenlik duvarı, bu riskleri azaltmak için tasarlanmıştır. Güvenlik duvarı, AI modellerinin eğitildiği verileri analiz ederek hatalı veya yanlı çıktılar üretebilecek modelleri belirleyecek. Cloudflare’in AI güvenlik duvarı, henüz geliştirme aşamasında. Şirket, bu güvenlik duvarının 2024’te kullanıma sunulacağını tahmin ediyor.

* * *

- **Anthropic AI**, Claude 3 adında yeni bir dil modeli [duyurdu](https://www.anthropic.com/news/claude-3-family). Anthropic AI, yapay zekanın güvenli ve faydalı bir şekilde geliştirilmesine odaklanan bir şirket. **Claude 3, 137 milyar parametreye sahip ve GPT-3’ten 40 kat daha büyük. Claude 3’ün metin, kod ve görselleri daha iyi anlaması ve üretmesi bekleniyor.**

* * *

- **Elon Musk**, The Verge’e verdiği bir [röportajda](https://www.windowscentral.com/software-apps/elon-musk-the-verge-of-ai-revolution-no-power) yapay zekanın geleceği hakkında konuştu. Musk, **yapay zekanın insanlığın karşı karşıya olduğu en önemli teknolojik gelişmelerden biri olduğunu savunuyor.** Musk, mevcut elektrik şebekelerinin yapay zekanın ve elektrikli arabaların artan enerji taleplerini karşılayamayacağını belirtiyor. Yeni güç kaynakları olmadan yapay zeka devriminin gerçekleşemeyeceğini ve hatta küresel bir felakete yol açabileceğini söylüyor. Musk, güneş enerjisi ve nükleer enerji gibi yenilenebilir enerji kaynaklarına yatırım yapılması gerektiğini savunuyor.

* * *

- Geçen bölümde bahsettiğim **Elon Musk**‘ın OpenAI’e açtığı davada karşı atak geldi. **OpenAI** kendi [blogu](https://openai.com/blog/openai-elon-musk) üzerinde yayınladığı ve şirketin en önemli isimlerinin imzası olan yazıda Elon Musk’a verdi veriştirdi 🙂 Elon Musk ve şiketin ağır toplarının e-mail kayıtlarının yayınladığı yazıda Musk’ın OpenAI üzerinde tam hakimiyet kurmak istediği anlaşılıyor. Bence bu davadan hiç bir şey çıkmayacak ama sonucunu merakla bekliyor olacağım. Bebar Bilim olayı aşağıdaki videoda detaylı şekilde ele almış.

<https://www.youtube.com/watch?v=mjx92ZVGAjA>

* * *

- Güney Koreli bellek çipi üreticisi **SK Hynix**, önümüzdeki iki yıl içinde yarı iletken (**yapay zekalar için bellek çipi**) üretimini artırmak için **1 milyar dolar yatırım yapacak**. Yatırım, Güney Kore’deki Pyeongtaek ve Icheon tesislerinde yapılacakmış. SK Hynix, 2025 yılına kadar DRAM kapasitesini %20 ve NAND bellek kapasitesini %30 artırmayı [hedefliyormuş](https://finance.yahoo.com/news/sk-hynix-investing-1-billion-015026355.html).

* * *

- **Facebook**, tüm **video önerilerini güçlendirmek için tek bir yapay zeka (AI) modeli geliştirmek üzerinde çalışıyormuş.** Bu model, Facebook’un video platformlarında (Facebook Watch, Instagram Reels ve TikTok rakibi Lasso) daha kişiselleştirilmiş ve ilgi çekici video önerileri sunmasını amaçlıyorlarmış. Yeni AI modeli, kullanıcının geçmiş video izleme geçmişini, beğenilerini ve etkileşimlerini analiz ederek çalışacak. Facebook, bu hamleyle video izleme süresini ve platformlarda kullanıcı katılımını artırmayı [amaçlıyor](https://www.cnbc.com/2024/03/06/facebook-working-on-single-ai-model-to-power-all-video-recommendations.html).

* * *

- **Linwei Ding** (Leon Ding) adında eski bir Google çalışanı, **şirketin yapay zeka sırlarını çaldığı** iddiasıyla ABD’de [tutuklanmış](https://www.engadget.com/a-former-google-engineer-was-arrested-for-allegedly-stealing-ai-secrets-for-chinese-rivals-010846023.html). Ding, 2019 yılında Google’da **yazılım mühendisi** olarak çalışmaya başlamış. Tutuklama, Google tarafından sağlanan bir dizüstü bilgisayardan **ticari sırların kişisel bulut depolama hesaplarına kopyalandığı** iddiası üzerine gerçekleşmiş. Kopyalanan belgelerin Google’ın **yapay zeka altyapı bilgilerini** içerdiği belirtiliyor.

* * *

- **Sam Altman** Kasım 2023’de kovulduktan sonra kısa süre içinde CEO’luk koltuğunu geri almıştı ama yönetim kurulu üyeliğine gelmesi **OpenAI** blogundaki yayınlanan [yazıyla](https://openai.com/blog/review-completed-altman-brockman-to-continue-to-lead-openai) yaklaşık 4 ay sonra gerçekleşti. Sam Altman ile birlikte üç yeni üye daha ekledi. Instacart CEO’su ve eski Meta yöneticisi **Fidji Simo**, eski Sony yöneticisi **Nicole Seligman** ve Bill ve Melinda Gates Vakfı’nın eski CEO’su **Dr.** **Sue Desmond-Hellmann**. Geçen Kasım’daki yönetim fırtınası şirkete belki de iyi gelecek. Bunu zamanla öğreneceğiz.
