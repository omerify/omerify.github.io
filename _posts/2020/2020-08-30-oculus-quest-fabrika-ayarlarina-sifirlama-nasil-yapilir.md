---
author: "Ömer Serdar Ören"
title: "Oculus (Meta) Quest Fabrika Ayarlarına Sıfırlama Nasıl Yapılır?"
date: "2020-08-30"
categories: 
  - "blog"
tags: 
  - "meta-quest"
  - "oculus"
  - "oculus-quest"
  - "sanal-gerceklik"
  - "sanal-gerceklik-basligi"
  - "sanal-gerceklik-gozlugu"
  - "vr"
  - "yazilar"
cover-img: /assets/img/2020/08/oculus-meta-quest-2-oyun-vr-sanal-gerceklik-basligi-gozluk.jpg
share-img: /assets/img/2020/08/oculus-meta-quest-2-oyun-vr-sanal-gerceklik-basligi-gozluk.jpg
thumbnail-img: /assets/img/2020/08/oculus-meta-quest-2-oyun-vr-sanal-gerceklik-basligi-gozluk.jpg
---


**Oculus Quest**, şu anda piyasadaki en popüler **VR** başlıklardan biri. Çıkışının üzerinden bir seneden uzun bir zaman geçmesine rağmen stok sıkıntısı yaşanıyor ve insanlar sıfır cihaz bulmakta zorlanıyor. Bu yüzden ikinci el pazarı bile hareketli. Eğer **Oculus Quest sanal gerçeklik başlığı**nızı satmaya karar verdiyseniz, başka bir hesapla kullanmak istiyorsanız veya sadece ayarların hepsini sıfırlamak ve en baştan başlamak için resetlemek istiyorsanız buradaki bilgiler işinize yarayabilir.

**Telefonunuzu kullanarak fabrika ayarlarına dönmek için:**

1. Oculus Quest başlığınıza bağlı telefonda Oculus uygulamasını açın.
2. Alttaki menüde **Ayarlar**‘a dokunun.
3. Telefonunuza bağlı başlığa dokunun.
4. **Diğer Ayarlar**‘a dokunun.
5. **Fabrika Ayarlarına Dön**‘e ve ardından **Yenile**‘ye dokunun.
6. Oculus Quest başlığınıza bağlamak istediğiniz hesapla Oculus uygulamasına giriş yapın ve cihazınızın kurulumunu baştan yapın.

**Not**: Telefonunuzu kullanarak Oculus Quest’i fabrika ayarlarına döndürebilmeniz için Oculus Quest’e bağlı hesaba erişiminizin olması gerekir. Aynı Wifi ağını kullanmanız gerekebilir.

**Başlığı kullanarak fabrika ayarlarına dönmek için:**

1. Oculus Quest’i kapatın.
2. Başlığınızdaki **güç** ve **ses kısma (-)** düğmelerine aynı anda basın ve başlığınızın önyükleme ekranı yüklenene kadar basılı tutun.
3. Başlığınızdaki **ses düğmelerini** kullanarak **Fabrika Ayarlarına Dön**‘e gelin ve **güç düğmesine** basın.
4. Başlığınızdaki **ses düğmelerini** kullanarak **Evet**‘e gelin ve **güç düğmesine** basın.
5. Oculus Quest başlığınıza bağlamak istediğiniz hesapla Oculus uygulamasına giriş yapın ve cihazınızın kurulumunu baştan yapın.

Fabrika ayarlarına döndükten sonra Quest’inizi açarken sorun yaşarsanız, güç düğmesini 30 saniye boyunca basılı tutun.

**Notlar**:

- Oculus Quest’i fabrika ayarlarına döndürme işlemi geri alınamaz. Fabrika ayarlarına döndürülen cihazdaki tüm hesap bilgileri, cihaz verileri, indirilen oyunlar ve içerikler kaldırılır.
- Fabrika ayarlarına döndüğünüzde, satın aldığınız veya indirdiğiniz içerikler Oculus hesabınızdan kaldırılmaz. Bunları daha sonra cihazınıza tekrar indirebilirsiniz.

Güncel bilgiler ve destek için Oculus’un resmi destek sayfalarını ziyaret etmenizi öneririm.

[https://support.oculus.com/298586437740040/](https://support.oculus.com/298586437740040/)
