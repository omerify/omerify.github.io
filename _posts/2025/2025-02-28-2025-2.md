---
author: "Ömer Serdar Ören"
title: "Şubat 2025"
date: "2025-02-28"
categories: 
  - "blog"
tags: 
  - "notlar"
  - "subat"
  - "subat-2025"
  - "seyir-defteri"
  - "yazilar"
cover-img: /assets/img/2025/02/6-subat-2025-istanbul-kar-yagisi-kirmizi-araba.jpg
share-img: /assets/img/2025/02/6-subat-2025-istanbul-kar-yagisi-kirmizi-araba.jpg
thumbnail-img: /assets/img/2025/02/6-subat-2025-istanbul-kar-yagisi-kirmizi-araba.jpg
---

2025 yılının Şubat ayından kişisel notlar.

#### 2 Şubat 2025

- Bugün Elon Musk'ın kendini sıkı video oyuncusu gibi göstermek için profesyonel oyuncu kiralayıp kendi hesabından oyun oynattığını öğrendim. Sonrada twitter hesabından ekran görüntüsü paylaşıyormuş. Kendi de itiraf etmiş. Olay daha önce olmuş ama ben bugün öğrendim ve şaşırmadım. Şaşırdığım kısım hala koca bir 'sürünün' bu adamın son zamanların en büyük manipülatörü olduğunu nasıl anlamadığı.

#### 3 Şubat 2025

- Tüik denen kurum, enflasyonu Ocak'ta aylık %5,03 yıllık 42,12 açıklamış. Gerçek enflasyon yani ENAG'a göre enflasyon ise %8,22/81,02.

#### 5 Şubat 2025

- Sanki yakında dolar patlayacak, fiyatlar fırlayacak gibi hissediyorum. Bu yüzden acayip bir şekilde bir şeyler alasım var ve kendimi frenlemeye çalışıyorum. Bu arada hiç bir şeye de ihtiyacım yok. Garip bir duygu.
- Nihayet bugün birazcık kar yağışı görebildim. Öyle çok bir şey yağmadı ama en azından göze görünür bir yağış akşam vakitlerinde düşmeye başladı. Ama tutacak gibi durmuyor.

#### 6 Şubat 2025

- Beklenen kar yağdı. Sanırım bu sene için görüp görebileceğimiz kar miktarı aşağıdaki gibidir.

![](/assets/img/2025/02/6-subat-2025-istanbul-kar-yagisi-kirmizi-araba.jpg)

#### 7 Şubat 2025

- Görevde olan 'millet vekili' sıfatlı parti vekillerine 2 araç, eski vekillere de 1 araç trafik cezalarından muaf olma hakkı verilmiş. Artık bu devletle/milletle manevi bağım neredeyse kalmadı.

#### 9 Şubat 2025

- Meksika Cumhurbaşkanı Claudia Sheinbaum'un Trump denen adama [söyledikleri](https://x.com/songul_dagdelen/status/1888256440982249575) okudum ve çok etkilendim. Bu doğru zamanda doğru şeyleri konuşuyor. Umarım aklı başında tüm halklar sözlerini iyi değerlendirir.

#### 10 Şubat 2025

- Trump bu döneminde dünya ekonomisini ters yüz etmeye yemin etmiş gibi. Demi çelik alüminyum ürünlerin ithaline %25 ek vergi koymuş. Çin'e de bir şeyler sallamış. Altın fiyatları uçuyor. Bu sene evlenenler ve evlenen yakınları çok olanları kötü günler bekliyor. Bizim ekonomi zaten s… tutmuş ama dünya ekonomisinin çöküşü bizi mahveder gibime geliyor. Bakalım kötünün kötüsü nasıl olacak.
- Bu arada Trump demişken, bir önceki seçimlerde Trump'ın hesaplarını engelleyen Google, Amazon ve Meta gibi firmaların nasılda işler değişince Trump'ın kuyruğuna takıldığını ve tam destek verdiğini şaşırarak izliyorum. Büyük teknoloji firmalarından kurtulmanın bir yolunu bulmalıyım. Maalesef bir çok hizmetlerini kullanıyorum.

#### 11 Şubat 205

- Bu akşam sabaha kadar kar yağacağı için İstanbul'da okullar tatil edilmiş. Ama benim bu satırları yazdığım 22.00 sularında bir damla bile kar yoktu. Kar hasreti çekeceğimi hiç düşünmezdim.

#### 17 Şubat 2025

- Bu yaşıma geldim ama ihtiyacım olmayan bir şeyi sırf ucuz diye almamayı öğrenemedim. Kendime not: İhtiyacım olmayan şey fiyatı ne olursa olsun fuzuli harcamadır. Lütfen bitir şu mevzuyu Ömer.

#### 19 Şubat 2025

- Bugün yine kar yağdı. Ama sonra yağmur yağdı. Sonra yine kar yağdı. Ve böyle devam etti. Şöyle ağız tadıyla kar göremedik yine. O bir tutam karda bile dışarıdan gelen kar topu oynayan çocukların sesi bugünün en güzel şeyiydi.

#### 20 Şubat 2025

- Kar nedeniyle evdeydim ve bütün günümü yıllardır hayalini kurduğum şeyle uğraşarak geçirdim. Başka domain isimleri altından ürettiğim içerikleri bir domain üzerine taşımaya çalıştım. Hepsini olmasa da bir kısmını taşımayı başardım. Diğerlerini taşıyıp taşımamak konusunda kararsızım çünkü alıntılarda var. Şurası kesin bugün benim için bir milat oldu.

#### 21 Şubat 2025

- Bugün yine blogla ilgilendim. Github'da jekyll'e yedek kurulum için siteyi markdown yazı stiline çevirip iskeleti oluşturdum. Sadece yazıları yayınlarken üstünden geçmek kaldı. Maksimum 1 saatlik iş. Ama acelem yok. Önümüzdeki günlerde duruma göre bakacağım.
- Bu arada bugün son 2-3 yılın en karlı günüydü. En karlı derken 10 cm falan. 15 dakika çok iyi yağıyor ve bitiyor. Sonra yarım saat bir şey yok. Bize şöyle bir gün aralıksız kar yağışı lazım.

#### 22 Şubat 2025

- Bugün öğrendim ki geçtiğimiz perşembe günü yani iki gün önce jp morgan ceo'su hisselerinin 3'te birini bir günde [satmış](https://x.com/laplace2011/status/1893222576094134725). Bu kadar hisseyi elden çıkaran birinin bildiği ama bizim bilmediğimiz ne olabilir?

#### 27 Şubat 2025

- Bugün tr gündemi biraz hareketliydi. Bebek katili apo'nun silah bırakma çağrısı altında rte'nin kurduğu tiyatro oynandı. Bu sefer bence kimse yemedi.
- Beykoz belediye başkanına sabah 4'de polis baskını yapılmış. Sanki kırmızı bültenle aranıyor, kaçış hazırlıkları yapıyor gibi, aslında herkes gerçek nedeni biliyor...
- Ekrem başkan chp nin ön seçimle cb adayı olduğu resmi konuşmayı yaptı. Özgür Özel'de konuşma yaptı. İkiside rte ye meydan okudu. Bu yaz sıcak geçecek galiba...
- Chp'nin genel başkanı aponun açıklamasıyla ilgili [tweet](https://x.com/eczozgurozel/status/1895176618370572668) atmış. Topu taca atmış. Topunun köküne kibrit suyu!

#### 28 Şubat 2025

- Bitcoin geçen hafta 100bin doların üstündeydi, bugün 80binin altına inmiş. Bazen kripto para işine girmediğime pişman oluyorum ama çoğu zaman iyi ki bulaşmamışım diyorum.
- Akşam saatlerinde enteresan bir eposta geldi. Skype 5 Mayıs tarihinde kapanıyormuş. Microsoft Teams olacakmış. Sevilen, kullanılan yılların skype'sini neden kapatırsın, anlamıyorum.
- Her internete baktığımda yeni bir olay görüyorum. Trump Zelenski görüşmesinde oval ofiste kamera karşısında <a href="https://www.ntv.com.tr/dunya/trump-zelenski-gorusmesinde-gerginlik-trumpzelenski-abdye-saygisizlik-yapti,jodRQBiUAk-W8hXQFGTMkQ" target="_blank" rel="noreferrer noopener nofollow">tartıştılar.</a> Birlikte basın toplantısı yapmadan ayrıldılar. Avrupalı liderlerden Ukrayna'ya destek mesajları gelmiş. Acaba 3. dünya savaşının ayak sesleri olabilir mi? Şurası bir gerçek ki, Zelenski'nin Trump'a verdiği **okyanus manzarası** ayarı oldukça etkileyiciydi.
- Bu ay da bitti nihayet. Şaban ayı da bitti. Yarınlarımız mübarek ola...