---
author: "Ömer Serdar Ören"
title: "Mart 2021"
date: "2021-03-31"
categories: 
  - "blog"
tags: 
  - "mart"
  - "mart-2021"
  - "notlar"
  - "seyir-defteri"
  - "yazilar"
cover-img: /assets/img/2021/03/siyah-beyaz-kepenk-yuz-yil-1024x768-1.jpeg
share-img: /assets/img/2021/03/siyah-beyaz-kepenk-yuz-yil-1024x768-1.jpeg
thumbnail-img: /assets/img/2021/03/siyah-beyaz-kepenk-yuz-yil-1024x768-1.jpeg
---

2021 yılının Mart ayından kişisel notlar.

#### 2 Mart 2021

- Bazı yasakların kalkmasıyla okullar, restoranlar, kafeler ve bilumum iş yerleri bugün başka bir heyecanla açıldı. Dört kategoriye ayrılan riskli alanlarla İstanbul için durum böyleydi. Ama tam olarak hangi yasakların kalktığını anlamış değilim açıkçası merak da etmiyorum.
- RTE düşünce özgürlüğüyle ilgili yeni reform paketi [açıklamış](https://www.ntv.com.tr/turkiye/insan-haklari-eylem-plani-aciklaniyor,CZc9Us9AakGtDdf2gPJfXw). Güldüm!
- Son bir kaç gündür github ve jekyll üzerine kafa yordum ve blogumu github’a taşımayı düşündürdü. Bedava, esnek ve oldukça özellikli bir platform. 2008’den beri kullanıcısı olduğum wordpress’i bırakmak için sanırım daha fazla motivasyona ihtiyacım var.

#### 8 Mart 2021

- Bugün ilginç bir gündü. Son bir kaç gündür akla hayale gelemeyecek kadın cinayetleri haberleri var. Dolar 7.70’in üzerine çıktı. İnsanlar hastalık falan yokmuş gibi (ki bu bence iyi bir şey) sokaklardaydı ve İstanbul trafiği eski günlerini aratmayacak şekilde berbattı. Kısaca kötünün kötüsünü görmeye devam ediyoruz. Bakalım nereye kadar.

#### 10 Mart 2021

- Bugün mübarek Mirac Kandili. Allah celle celalühü hak eden tüm müslümanlara bugünü bereketli eylesin. Amin.
- Bugün Kadıköy’e gittim. Pandemi yasakları yalan olmuş. Havalar ısınınca bakalım neler olacak.

#### 17 Mart 2021

- Bugün oldukça ilginç bir gün. HDP mv. Ömer Faruk Gergerlioğlu’nun vekilliği bir tweet’i rt yapmasından dolayı düşürüldü. Tabi bu sadece buzdağının görünün yüzü bence altta olan şeylerin gözükmesi fazla zaman almayacak. AKP bitti tüy dikme aşaması biraz fazla zaman alıyor.
- ABD başkanı Biden, Putin’e resmen katil [dedi](https://www.dw.com/tr/bidena-g%C3%B6re-putin-bir-katil/a-56901417). Ayrıca 3 Kasım seçimlerine müdahale ettiğini ve bunun bedelini de ödeyeceğini söyledi. Dünya karışacak vaziyet alın. ‘[Sistemden çıkın!](https://www.youtube.com/watch?v=beuE-AGkmFE)
- Akşam saatlerinde yargıtay HDP’nin kapatılması için dava açmış. Ortalık karıştı. Dolar bir anda 7.60’ların üzerine çıktı. Bundan sonra bakalım neler olacak. Benim tahminim; önce çok kötü sonra çok daha kötü olacak.

#### 21 Mart 2021

- Sahip olduklarımızın aslında bize sahip oldukları deyişini bugün yine hissettim. Minimalizmi mekana değil kalbe indirmek gerekiyor. Sonra ki aşamada ‘hiç’ olmak olmalı. Aksi takdirde bu ömür hep cebelleşmeyle geçecek.
- Yaklaşık iki ay önce blogumu digitalocean’a taşıyarak kendi sunucuma geçmiştim. Tekrar wp’ye geri döndüm. Sunucu yönetmek zaman alıyor. Yazmak mı yönetmek mi? Sanırım yazmak!
- Bugün sosyal medya da en çok konuşulan şey yarın dolar kuru ne olacağıydı. Çünkü dün, yani Cumartesi sabah 4’de görevden alınan merkez bankası başkanından sonra yarın için kıyamet senaryoları bile konuşuluyor. Bu arada aynı saatlerde gece yarısı CB kararnamesi ile ‘İstanbul Sözleşmesi’nden de çıkıldı. Kadınlar isyanda.

#### 26 Mart 2021

- Bugün Kadıköy’de boğa heykelinin orada adamın biri recep tayyip erdoğan diye bağırıyordu. Öyle böyle bağırmıyordu. Bir tarafını yırtarcasına! Kızdığı için mi sevdiği için mi bağırıyor belli değildi. İnsanlar iyice kafayı yemeye başladı.

#### 28 Mart 2021

- Geçen gün kokain kullandığı ortaya çıkan akp li bir büro görevlisinin yakalanıp partiyle ilişiği kesildi. Sonra koko değil pudra şekeri şeklinde ifade verip çıktı. Kamuoyu iyice kafaya alınca tekrar gözaltına alındı. Pudra şekeri değil kokain olduğu ortaya çıktı. Artık iyice zıvanadan çıktılar. Basit bir büro personelin milyonluk arabaları, her türlü yolda olduğu fotoğrafları için akp bize bağlamaz diyor. Kayıtlara geçmesi açısından buraya yazıyorum. Eğer o zaman kadar yaşarsam seçimlerden sonra bağzı şerefsizlerin başına gelecekleri büyük bir zevkle izleyeceğim.

#### 31 Mart 2021

- Bu ay da bitti. Zor oldu ama bitti. Gelecek ayla birlikte hafta sonu yasakları tekrar hayatımıza girecek. Belki 1 hazirana kadar yoğun bir kısıtlamaya ve korona tiyatrosu propagandasına maruz kalacağız. Geçen gün izlediğim bir videoda duyduğum şey son zamanlarda bana en mantıklı gelen tespit oldu ve [bu](https://youtu.be/tYNq6vobyYI?t=4234) tespitle ayı bitirmek istiyorum: (Mealen) Toplumu kontrol altında tutmak isteyenler insanları aptal yerine koymuyor. İnsanlar zaten aptal!
