---
author: "Ömer Serdar Ören"
title: "Nisan 2025"
date: "2025-04-30T23:30:00+03:00"
categories: 
  - "blog"
tags: 
  - "notlar"
  - "nisan"
  - "nisan-2025"
  - "seyir-defteri"
  - "yazilar"
#cover-img: /assets/img/2025/04/
#share-img: /assets/img/2025/04/
#thumbnail-img: /assets/img/2025/04/
---

2025 yılının Nisan ayından kişisel notlar.

#### 1 Nisan 2025

- Çok enteresan ve güzel eyler oluyor. Akpliler boykotu duyduğundan beri kafası kesilmiş tavuk gibi oldular. Akşam saatlerinde bir [haber](https://x.com/gazetesozcu/status/1907128434301821297) düştü. Boykot çağrısı yapanlar hakkında 'halkı kin ve düşmanlığa tahrik' suçuyla soruşturma açacakmış istabul cumhuriyet başsavcılığı. Halk da çok korktu! Soruşturmaya daha geçen aylarda boykot çağrısı yapan rte den başlasın o zaman. İnsanların kendi parasını nereye harcadığına kimse karışamaz.
- Trump açıklama yapmış. Yarın abd için tarihi bir gün olacak diye. Bakak görek. Bu arada ortadoğuda kuveyt, bae, suudi arabistan ve mısır ekseninde bir şeyler planlıyor. Panama'da çin'in abdye attığı çalımı değerlendirenlerden bazıları İran üzerinden Çin'le vekalet savaşı senaryoları yazıyor.

#### 2 Nisan 2025

![](/assets/img/2025/04/2-nisan-2025-genel-boykot-afis-duyuru.jpg)

- Bugün genel boykot günüydü. Gördüğüm kadarıyla etkili oldu. Akpliler terör, darbe vs. gibi bir sürü şeyle boykotu savuşturmaya çalıştı ama nafile. Bu arada ülke manevi olarak ikiye hatta üçe bölünme evresine hızlıca girmeye başladı. Tayyipçiler, anti-tayyipçiler ve kürtler.
- Trump ithalat tarifeleri açıklamış. Her ülkeye özel tarifeler min %10'dan başlıyormuş. Türkiye'de en düşük tarifeye dahil. En yüksek tarifeler Çin ve Vietnam'a uygulanmış. Anladığım kadarıyla %67. Ama tam emin değilim.

#### 3 Nisan 2025

- Dünkü Trump tarifelerinden sonra bugün piyasalar karıştı. ABD'de hisseler göçtü. Mesela Apple'da %10 düşüş vardı. Altın, gümüş ve değerli madenlerde %5'e yakın düşüşler var. Bakalım neler olacak. Şu an için sabit olan tek şey dolar/tl kuru 38 tl.
- Sadece abd'deki borsalarda 2.8 trilyon dolar buhar olmuş. Tahmin ediyorum çoğu küçük yatırımcınındır. Warren Buffet'ın geçen seneden beri nakite geçmesi son aylarda anlam kazanıyor.
- Türkiye gündemi foseptikten hallice. O yüzden bugün bahsetmek istemiyorum.

#### 4 Nisan 2025

- Bugün chp'nin imza kampanyasına ben de destek verdim. Hayatım da partilere vermediğim desteği şu son on günde falan verdim heralde.
- Dünkü Trump vergilerinden sonra Çin de Abd'ye %34 ek vergi koymuş. Piyasalar çökmeye devam ediyor. Bildiğin finansal kıyameti canlı canlı yaşıyoruz. Hani ekonomistler sepet yapın derler ya, tüm sepetler zararda... Ama bizimkilere sorsan ekonomi çoh eyi.
- Akşam saatlerinde hükümet tatlı bir sürpriz yapmış. Doğalgaza yüzde 20 elektriğe ise yüzde 25 zam yaparak kombo yapmış. Nasıl eğleniyor muyuz?

#### 5 Nisan 2025

- Abd'de 50 eyalette birden Trump'a karşı protestolar başlamış. Daha durun ya, adam geleli 3 ay bile olmadı. Dünyanın başına ördüğünüz çorabın ceremesini biraz da siz çekin.
- Tarihin çok acayip bir zamanında/yerinde yaşadığımızı düşünüyorum bazen. Gelecek yüzyıl ile geçmiş yüzyılın orta noktası gibi bir yer. Bir kırılış, bir kopuş belki de büyük bir savaşın şafağında bir yerlerde. Bilmiyorum, sadece hissediyorum.

#### 6 Nisan 2025

- Chp'de olağanüstü kurultay vardı. Özgür Özel tekrar genel başkan seçildi.

#### 7 Nisan 2025

- Sanırım dünyada herkesin gündemi ekonomi. Hong Kong borsası %13,12 düşüşle 1997'den bu yana en kötü kapanışını yapmış. Singapur'un Straits Times Endeksi %7,7 düştü ve bu 16 yıldan uzun süredir görülen en büyük günlük düşüş oldu. Shanghai Composite Endeksi %7,3, Japo Nikkei225 ise %9 düştü. Avrupa borsaları GB100 %4,4, DE40 %4, FR40 %5 ve ES35 %5,2 civarında düştü.  Trump etkisi doğusuyla batısıyla her yerde hissediliyor. Bunlar yetmezmiş gibi Eğer Çin Abd'ye uyguladığı karşı ek vergiyi kaldırmazsa Trump %50 ek vergi daha uygulayacağını söylemiş. Oh suyundan da...

#### 8 Nisan 2025

- Bugün İsrail zulmünün videolarını izledim maalesef. Herkesin gözü önünde Gazze'de adeta soykırım yapıyorlar ve tüm dünya izliyor.
- Çin'in ABD'ye karşı hamle olarak %34 vergi koymasına abd'den karşı hamle gelmiş. Oranlar falan biraz kafam karıştı ama toplamda %104 gibi ekstra vergi koymuş sanırım. Şimdi Çin'den nasıl bir hamle gelecek merak konusu. Bu arada filler tepişirken olan çimlere oluyor. Böyle zamanlarda parası olanlar ne yapıyor merak ediyorum. Borsa, emtia, kriptolar ve ticaret vs hepsi düşüşte. Nakitte beklesen bankalar güvenli mi? Bir savaş çıksa (ki bu ihtimal de oldukça muhtemel) borca batmış devletler ve halkını sömüren hükümetler kimsenin gözünün yaşına bakmaz. Çünkü onlar da yiyici! Gariban insanları sömüren asalaklar!

#### 9 Nisan 2025

- Dün ABD'nin % 104 vergisinden sonra bugün Çin, %84 vergiyle karşılık verdi. Ayrıca ABD'ye karşı AB de %25'lik ek vergiyi onayladı.
- Dünyada ticaret savaşları devam ederken yani ipteki cambazı izlerken nelerimizi çaldılar, çalıyorlar veya çalacaklar zamanla anlayacağız. Umarım artık insanlık topyekün beynini kullanamaya başlar. Yoksa bu gidişle semer vuran çok olur.
- Gece saatlerinde ticaret savaşında yeni bir perdeyle uyuduk. Bay Trump Çin hariç tüm ülkelere vergiyi %10'a [düşürdü](https://www.bbc.com/turkce/articles/cwy0jdgpyy9o) ve ülkelere 90 gün süre verdi. Çin'e ise %125'e artırdı.

#### 10 Nisan 2025

- Çin dünkü oran artışından sonra ABD mallarına %125 vergi getirmiş. Akşam saatlerinde ise ABD, Çİn'e karşı %145 ile el artırdı.

#### 11 Nisan 2025

- Senenin ilk karpuzunu yedim.
- Türk dizilerinin dünyayı zehirlediği ile ilgili bir [video](https://x.com/DNgercegi/status/1910614564288287091) izledim. Maalesef videodaki kadının söylediklerinde yanlış bir şey bulamadım. Not olarak açıklamanın bazı bölümlerini buraya eklemek istiyorum. "Genel olarak ne görüyoruz. Entrika var, dedikodu var, agresiflik ve acımasızlık var, aldatma var. İnsan bunu izlediğinde hayatın normali bu diye düşünmeye başlıyor. Beyindeki sinirsel bağlantı ve devreler bunu kopyalıyor. Belli bir süre sonra aynısını o da yapıyor."
- Gazze'de katliam sürüyor. Son yıllarda her Cuma hutbesinde gazzeden ve israil mallarına boykottan bahseden diyanet, bugün hutbeyi yine Gazze'deki duruma çekti. Ama boykot edin diyemedi. Zulmün büyüğü dışarıda değil, içimizdeki dilsiz şeytanlardan geliyor. Din adamı kisvesi altında Kuran'a ve resulüne değil, çıkarı oldukları beslendikleri biat ettikleri efendilerinin emellerine hizmet eden alçaklardan geliyor. İslam alemi bir olmalı deyip, kendi partisinden olmayanların İsrail karşı eylemlerine gitmek caiz değil diyen, başka partiye oy verenler chennemlik diyen opeerasyon çocuklarından geliyor. Söyleyecek çok şey var ama yapılanları, konuşulanları hatırladıkça sinilerim zıplıyor!

#### 14 Nisan 2025

- İmamoğlu'nun tutuklanmasıyla üniversitelerde meydana gelen olaylardan sonra, hükümet korkmuş olacak ki İstanbul Erkek, Kabataş Anadolu vs. gibi Türkiye'nin en iyi liselerindeki öğretmenlerin yerleri değiştirildi. Bu duruma isyan eden ve öğretmenlerine sahip çıkmak isteyen gençlerin karşındaki polis ordusu fotoğrafları, iktidarın ne derece korktuğunun fotoğrafı oldu benim için.

#### 16 Nisan 2025

- Bugün bir grup ilkokul öğrencisi sıraya girmiş gezmeye giderken gördüm. Arkasına iki köpek takılmıştı. Kocaman köpeklerin sivas kangal veya kırması olduğu belliydi. Sürünün arkasına takılmış içgüdülerini dinledikleri belliydi. Bana çok manidar geldi.
- Yarın için Ankara'da acayip bir hareketlilik var. Ankara'ya polis takvisyesi yapıldığı söyleniyor. Sanırım mahkeme varmış. CHP'ye kayyum atanacağı söyleniyor. Mahkeme sonucunu bilenler, bir hazırlığığn içinde mi acaba? CHP, partilileri yarın için Ankara il binasında toplanmaya çağırdı. Bir şeyler ısıtılıyor ama ne olduğunu ben anlamadım. Her kafadan bir ses çıkıyor.
- Sırrı Süreyya Önder kalp krizi geçirmiş. Hasteye ölü gelmiş. Aort damarı yırtılmış diyorlar. Türkiye'nin en iyi doktorlarını toplayıp ameliyat etmişler. Beş gün boyunca uyutulacakmış. Bebek katili aponun özgürlüğünü isteyenler nedense sırayla kalp krizi geçiriyor. Allah Azze ve Celle tüm zalimlerin hakkından en iyi gelendir. Darısı onbinlerce mazlumun ahını alan diğerlerinin başına.
- Altın fiyatları uçmuş. 4000 tl'yi geçmiş. Akşam saatlerinde baktığımda 4160 liraydı. Sene başında 3000 civarındaydı diye hatırlıyorum. Daha 3.5 ayda 1000 tl'den fazla kar. Altını olan resmen köşeyi döndü. Bu yaz düğün yapacak olanlar ve altın borcu olanlar şimdi kara kara düşünüyorlardır heralde.

#### 17 Nisan 2025

- Dünkü CHP'ye operasyon dedikoduları fos çıktı. Ankara'da narkotik operasyon yapmışlar.
- Netflix'te izlediğim Sandman dizisinin yayın tarihi nihayet belli oldu. Temmuz ayında 2 kısım olarak yayınlanacakmış.
- Merkez bankası bugün yine faiz artırmış.
- Kansız ve şerefsiz insanlara layık olduğu gibi davransam bende onlar gibi olur muyum? Aklımda deli sorular.

#### 19 Nisan 2025

- Tarihi bir gün yaşıyoruz. CHP, Yozgat gibi akp kalesi olan bir yerde miting yapıyor. [Örnek 1](https://x.com/ibrahim_ozkan61/status/1913538970341847527) - [Örnek 2](https://x.com/solcugazete60/status/1913560089996267750) - [Örnek 3 yozgatlı dayı](https://x.com/msamedsavas/status/1913573173108318528) Tencerenin düşürmediği hükümet hakikaten yok galiba. Tabi ki açlığın yanına adaletsiz düzeni de eklemeden geçemeyeceğim.

#### 20 Nisan 2025

- Bugün bir kaç astroloji videosu izledim. Bana göre şarlatanlıktan ibaret ama önümüzdeki günleri kontrol etmek için paylaşmak istiyorum. 21-27 nisan tarihleri için çok gergin ve finansal piyasalarda karışıklık olacağı söyleniyor. Özellikle dünya genelinde 2 ay boyunca çok zorlu günler geçireceğimiz söyleniyor. Göreceğiz.

#### 21 Nisan 2025

- Vatikan, bir süredir sağlık sorunları yaşayan 88 yaşındaki Papa Francis'in hayatını kaybettiğini duyurmuş.
- Altın fiyatları uçtu. An itibari ile onsu 3430 dolardan işlem görüyor.
- Bugün toplu taşıma ile karşıya yani Avrupa yakasına geçtim. Tam bir zulüm. Araba ile gitsen ayrı bir zulüm. İnsan hakikaten İstanbul'da yaşamaktan iğreniyor artık. Bu kadar kalabalık olmamalı!

#### 23 Nisan 2025

- Bugün Silivri açıklarında 6.2 büyüklüğünde 10 saniye süren kısa bir deprem oldu. Ama fena çarptı. Ardından defalarca artçı oldu. Ve herkes yine deprem konuşmaya başladı. Bazı uzmanlara göre deprem buydu ve dahası olmayacak, bazılarına göre ise daha büyüğü her an gelebilir. Ne olacak bilmiyorum ama bence biz bir kaç güne unutacak ve her zaman olduğu gibi eski umursamazlığımıza geri döneceğiz. Bu gece için Valilik okul, cami ve spor salonları gibi yerlerin açık tutulacağını ve dileyenlerin geceyi buralarda geçirebileceğini söylemiş. Zaten sokaklar o kadar sıkışık ve tehlikeli ki başka bir imkan yok. Ben öğleden sonra eve geldim ve deprem falan demeden güzel bir uyku çektim. Gece ne olacağı belli olmaz.

#### 27 Nisan 2025

- Yıllar sonra Black Mirror'ın yeni sezonunu beğendim. 7. sezon bu ay başında çıktı ama 6 bölümlük sezonun 5 bölümünü ancak izleyebildim. Gerçekçi olmam gerekirse hiç iyi beklentilerim yoktu. Son bir kaç sezon tamamen hayal kırıklığıydı ama bu sezonu beğendim. Nihayet insan ruhuna dokunur bir sezon olmuş.

#### 28 Nisan 2025

- İspanya'da ülke genelinde elektrik kesintileri yaşanıyor. Hatta OHAL ilan etmişler. Fransa, Portekiz ve Belçika gibi çevre ülkelerde de bölgesel elektrik kesintileri olduğu söyleniyor. Komplo teoricileri ben söylemiştim deyip duruyorlar. Yüzlerce şey söyleyip içlerinden bir kaç tanesi tutunca kendilerini nimetten sayıyorlar.

#### 29 Nisan 2025

- Çürümüş sistemin, insanların, binaların, yolların olduğu bir ülkede iyi şeyler olacağına inanmak mümkün mü? Öyle içten bir çürüme var ki sanki hiç umut yokmuş gibi duruyor. Eğer seneler sonra buraları okuma imkanım olursa neler düşüneceğimi şimdiden merak ediyorum.

#### 30 Nisan 2025

- Yeni bir telefon aldım. Çakal türk esnafından ikinci el yurtdışı s24 ultra. İçerik tüketmek için nispeten ucuza almış oldum. Bakalım hayrını görecek miyim?
- Ömürden bir ay daha bitti. Bir öncekinden daha zordu. Umutlar bir sonraki aya kaldı.