---
author: "Ömer Serdar Ören"
title: "Şubat 2022"
date: "2022-02-28"
categories: 
  - "blog"
tags: 
  - "notlar"
  - "seyir-defteri"
  - "yazilar"
  - "subat"
  - "subat-2022"
cover-img: /assets/img/2022/02/22-subat-2022-iki-sayisi-ekran-resmi-ay-576x1024-1.jpeg
share-img: /assets/img/2022/02/22-subat-2022-iki-sayisi-ekran-resmi-ay-576x1024-1.jpeg
thumbnail-img: /assets/img/2022/02/22-subat-2022-iki-sayisi-ekran-resmi-ay-576x1024-1.jpeg
---

2022 yılının Şubat ayından kişisel notlar.

#### 2 Şubat 2022

- Bugün her yerde 2 sayısının birbiri ardına gelen sıralamalarıyla kafayı bozmuş insanlar var.

#### 4 Şubat 2022

- 2021 yılı Türkiye nüfusu [açıklanmış](https://data.tuik.gov.tr/Bulten/Index?p=Adrese-Dayali-Nufus-Kayit-Sistemi-Sonuclari-2021-45500). Tüik’e göre Türkiye nüfusu 84 milyon 680 bin 273 kişi olmuş.
- Maske dayatması iyice boka sardı. Artık sinirlenmeye başlıyorum. Bir gün birine fena patlayacağım.
- Herkesin dilinde yılbaşında elektriğe ve doğalgaza gelen zamlar var. Faturaların 2-3 kat artması, temel tüketim ürünlerine gelen zamlar, yakıta gelen zamlar, ev-araba fiyatlarının uçmuş olması, halk ekmek önündeki bitmeyen kuyruklar vs. Bakalım sonumuz ne olacak(?)

#### 5 Şubat 2022

- Bugün cumhurbaşkanı rte ve eşinin covid testinin pozitif olduğu haberleri verildi. İnşaAllah millete aşı, maske ve bağlantılı yaptıkları bütün zulümlerin bedelini misliyle öderler.

#### 13 Şubat 2022

- Üç gündür faranjit hastalığıyla cebelleşiyorum. Tam bir canlı canlı işkence yöntemi.

#### 20 Şubat 2022

- Nihayet bugün tam olarak geçmese de iyiyim diyebiliyorum. 10 günlük işkenceden sonra biraz nefes alabildim. Buz gibi havada balkonda nargile içerken soğuk kola tıkınmanın bedelini ağır ödedim.

#### 21 Şubat 2022

- Dünya çok acayip şeylere gebe. Bu akşam Putin SSCB’ye dönüş sinyali verdi. Ukrayna ve batıyı açık açık tehdit etti. Bu akşamdan sonra dünyanın eskisi gibi bir yer olmayacağı açık. Benim ilgili çeken bir diğer nokta Rusya’nın ekonomik olarak çok zor durumda olması. Onca enerji ve tarım ihracatına karşı ekonominin son yılların en kötü durumda olması, geçmişin yani SSCB’ye özlemin hatırlanması, Putin’in yolun sonuna gelmesi ve Ukrayna savaşının aynı vakitlere denk gelmesi tesadüf olmaz.

#### 22 Şubat 2022

- Bugün yine miladi takvimde bir çok ‘2’ nin bir araya gelmesiyle sayı terörüne şahit oldum. Bu kadar ikinin özellikle haftanın ikinci günü olan Salı’ya denk gelmesi de manidar 🙂 Bu sene sondur diye umuyorum. Gerçi bugün ne sayılar ne de yükselen dolar kuru gündem olabildi. Herkesin ağzında Rusya, Putin ve Ukrayna vardı.

#### 28 Şubat 2022

- Bu ayın en önemli maddesi Rusya’nın Ukrayna’ya savaş başlatması oldu. Bu aydan sonra dünya artık eskisi gibi bir yer olmayacak. İçimden bir ses, bu olayların dünya halklarına büyük bir felaket yaşatacağını söylüyor ama hayırlısı…
