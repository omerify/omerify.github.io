---
author: "Ömer Serdar Ören"
title: "Yapay Zeka Haberlerinden Notlar - 4"
date: "2024-02-05"
categories: 
  - "blog"
tags: 
  - "abd"
  - "ai"
  - "ai-model"
  - "amazon"
  - "apple"
  - "cin"
  - "bard"
  - "brighter-ai"
  - "chatgpt"
  - "google"
  - "google-haritalar"
  - "google-maps"
  - "hollywood"
  - "llama"
  - "magic-image-editor"
  - "mastercard"
  - "meta"
  - "model"
  - "notlar"
  - "pazarlama"
  - "rufus"
  - "sam-altman"
  - "shopify"
  - "tavuk"
  - "yapay-zeka"
  - "yapay-zeka-haberleri"
  - "yapay-zeka-modeli"
  - "yapay-zeka-notlari"
  - "yazilar"
cover-img: /assets/img/2024/02/ai-google-bard_generated_image-holographic-world-1-1024x1024-1.jpeg
share-img: /assets/img/2024/02/ai-google-bard_generated_image-holographic-world-1-1024x1024-1.jpeg
thumbnail-img: /assets/img/2024/02/ai-google-bard_generated_image-holographic-world-1-1024x1024-1.jpeg
---

30 Ocak – 5 Şubat tarihleri arasında yapay zeka haberlerinden gözüme çarpanlardan çıkardığım notlar.

* * *

- **Çin ve ABD**‘nin rekabeti **yapay zeka ile desteklenerek devam ediyor.** Gelişmiş ülkeler birbirleriyle rekabet ederken her türlü enstrümanı kullanıyor. [Silicon.co.uk](https://www.silicon.co.uk/e-innovation/artificial-intelligence/china-ai-us-547783)‘de yayınlanan yazı Çin ve ABD arasındaki rekabette ülkelerin yapay zekayı kullanarak olayı başka bir boyuta taşıdığını gösteriyor. _İki ülke arasındaki yapay zeka yarışı, küresel güvenlik ve ekonomi için önemli sonuçlara sahip olabilir. Çin ve ABD, AI’da üstünlük elde etmek için yatırımlarını ve araştırmalarını artırmaya devam ediyor. Bu durum, iki ülke arasındaki gerilimi artırabilir ve yeni bir teknolojik soğuk savaşa yol açabilir._ Güç savaşlarında yeni perdeler açılırken daha önce kullanılmamış sözcüklerle senaryolar yazılabilir ve bunu -eğer yaşarsak- birlikte göreceğiz.

* * *

- [researchandmarkets.com](https://www.researchandmarkets.com/reports/5301843/artificial-intelligence-ai-in-marketing)‘da yayınlanan bir araştırmaya göre dünya çapında 2022 yılında 30,9 milyar ABD Doları olarak tahmin edilen **Pazarlamada Yapay Zeka (AI)**, 2030 yılına kadar 196,2 milyar dolara ulaşmasını öngörüyor. Bu da **her sene ortalama %26’lık bir büyüme** demek. Rakamlar potansiyeli ortaya zaten koyuyor ama bu tip haberleri okuyunca 2010’lu yıllardaki mobil uygulamaların yükseldiği ve zamanları hatırlıyorum. Satışlar, cirolar ve rakamlar dudak uçuklatıyordu. Yani dönüşüm başladı. Ayak uydurabilene aşk olsun!

* * *

- Yapay zekanın gelişimi **HollyWood** için kötü haber olabilir mi? Belki de oldu bile. AI, film ve televizyon prodüksiyonunda giderek daha fazla kullanılıyor ve bu da bazı geleneksel görevlerin otomatikleştirilmesine yol açıyor. [Hollywoodreporter](https://www.hollywoodreporter.com/business/business-news/ai-hollywood-workers-job-cuts-1235811009/)‘nin haberine göre **senaryo yazarları, kostüm tasarımcıları, makyaj sanatçıları ve efekt sanatçıları** yapay zekanın yetenekleriyle rekabet etmek için mücadele ediyormuş. Bence yapay zekanın önlenemeyen yükselişi film endüstrisi için çok daha kötü haberlere gebe.

* * *

- **Sam Altman** hakkında bir **tweet** gördüm. **_Yapay zekanın çok yakında bir kişinin milyar dolarlık bir şirket kurmasını mümkün olacağını söylüyor._** Bana biraz **abartı ve saçma** geldi ama daha önce o kadar çok ‘_abartı ve saçma_‘ gelen şeye tanık oldum ki, ben de bir sorun olduğunu düşünmeye başladım. İnternetin ve diğer teknolojik aletlerin hayatımıza girmesiyle bir kaç senede, asırlık firmaları geride bırakıldığını şahit olduk. Belki de bu sefer _**bir kişinin yapabildikleriyle binlerce çalışanı olan şirketlere fark attığı döneme girebiliriz. Birlikte göreceğiz…**_

> Sam Altman says AI will make it possible for one person to build a billion dollar company very soon. [pic.twitter.com/pfScwZ53hp](https://t.co/pfScwZ53hp)— Andrew Michael (@andrewmichaelio) [February 1, 2024](https://twitter.com/andrewmichaelio/status/1752909423826067776)

* * *

![](/assets/img/2024/02/ekran-resmi-google-bard-yapay-zeka-gorsel-olusturma-2024-02-01-1024x655-1.png)

- **Google Bard** için yeni bir _[güncelleme](https://bard.google.com/updates)_ yayınladı. E-posta ile kullanıcılarına haber veren Google, nihayet **Bard’a resim oluşturma özelliği getirmiş**. **Gemini Pr**o desteğini arkasına alan _Bard ayrıca neredeyse tüm dilleri destekler hale gelmiş_. Güncelleme sayfasındaki özellikleri aynen aşağıya kopyalıyorum. Bu arada Türkçe görsel oluşturmaya çalıştığımda henüz desteklemediğini gördüm. İngilizce prompt yazınca hemen oluşturdu. Biraz değişik olmuş ama yine de bir başlangıç. Zamanla daha iyi olur diye tahmin ediyorum. Son zamanlarda **ChatGPT**‘den daha çok kullanmaya başladığım **Bard yapay zekası** giderek hayatıma daha çok girecek gibi duruyor.

Gemini Pro Destekli Bard daha fazla dilde kullanılabiliyor

- Ne: Gemini Pro Destekli Bard dünya çapında Bard’ın kullanılabildiği [tüm dillerde](https://support.google.com/bard/?p=gemini_pro_countries) kullanıma sunuluyor.  
    Bu yükseltme Bard’ı; anlayıp özetleme, akıl yürütüp beyin fırtınası yapma, yazma ve planlama gibi konularda çok daha yetenekli hale getirecek.
- Neden: Gemini Pro, Bard ile içerik üretme, etkileşimde bulunma ve ortak çalışmanın yeni yollarını keşfetmenizi sağlar.
Doğrulama özelliği daha fazla dile geliyor
- Ne: Doğrulama özelliği artık Bard’ın [desteklenen çoğu dildeki](https://support.google.com/bard?p=exup_dc_exp) yanıtlarında kullanılabilir.
- Neden: Doğrulama özelliğini başka dillerde de etkinleştirerek daha fazla kullanıcının öğrenme yolculuğunda Bard’ın yanıtlarını değerlendirmesine yardımcı olmak için çalışıyoruz.
İlk görseli oluşturmak için ‘**Create an image of holographic world**‘ promptunu girdim ve aşağıdaki iki görseli oluşturdu.

![](/assets/img/2024/02/ai-google-bard_generated_image-holographic-world-1-1024x1024-1.jpeg)

* * *

- Google demişken **Google Haritalar**‘dan devam edelim. **Google Maps**, _yeni yerler keşfetmek için **250 milyondan fazla yer ve 300 milyondan fazla yerel rehberin** verilerini kullanarak yapay zeka destekli öneriler vermeye başlayacak._ Blogunda yayınladığı [yazıyla](https://blog.google/products/maps/google-maps-generative-ai-local-guides/) AI destekli yerler keşfetme özelliğini bu haftadan itibaren ABD’de seçtiği kullanıcılara kullandırmaya başlayacakmış. Artık arkadaşlarla etkinlik planlarken Google’a sorma zamanı geliyor. Böyle giderse karar almamıza gerek kalmayacak sanırım. İstediğini söyle ve yapay zeka senin yerine en iyisini seçsin 🤔

* * *

- **Shopify**, e-ticaret platformuna **Magic Görüntü Düzenleyici ve diğer AI** geliştirmeleri ekleyerek platformunu geliştirmeye [çalışıyor](https://venturebeat.com/ai/shopify-boosts-its-commerce-platform-with-magic-image-editor-and-other-ai-enhancements/). **Magic Image Editor**, _satıcıların ürün fotoğraflarını kolayca düzenlemelerine ve iyileştirmelerine olanak tanıyan yapay zeka tabanlı bir araç_. Satıcıların ürünlerini kataloglamasına, müşteri hizmetlerini iyileştirmesine ve pazarlama kampanyalarını optimize etmesine yardımcı olmak için de yapay zeka tabanlı teknoloji kullanarak platformunu geliştirmeye ve daha ilgi çekici hale gelmesini sağlamak için uğraşıyormuş. Tüm bu ilerlemenin bu kadar hızlı bir şekilde gerçekleşmesi bana şaşırtıcı geliyor. Bu sene firmaların yapay zekayı ürünlerinde/hizmetlerde nasıl kullandığını gördükçe daha çok şaşırmayı umuyorum. Zaten ekranımda yapay zeka ile ilgili akan haberlere yetişemiyorum. Böyle giderse bir kaç ay sonra kafayı yemeye başlayabilirim…

* * *

- Apple CEO’su **Tim Cook**, şirketinin yapay zekayı yazılım platformlarına entegre etmek için “**_muazzam zaman ve çaba_**” harcadığını [söylemiş](https://www.theverge.com/2024/2/1/24058647/apple-ceo-tim-cook-teases-generative-ai-iphone). Bu yılın sonlarına doğru **üretken yapay zeka**nın geleceğini de _doğrulamış. Yani büyük ihtimal **iPhone 16** ile birlikte **Apple**‘ın_ yapay zeka hamlesini görmüş olacağız.

* * *

- **Meta** yapay zeka için bir yandan **Nvidia**‘nin **H100** çiplerini kullanacağını duyururken diğer yandan da işler çeviriyormuş. [Reuters](https://www.reuters.com/technology/meta-deploy-in-house-custom-chips-this-year-power-ai-drive-memo-2024-02-01/)‘in haberine göre bu yıl sonlarına doğru kendi tasarladıkları özel çipleri kullanacakmış.

* * *

- O kadar çok ‘**AI news**‘ var ki. Artık yetişmekte zorlanıyorum. Apple ve Meta’dan sonra bu haberde Amazon’dan. **Amazon** üretken yapay zeka destekli sohbete dayalı alışveriş deneyimi **Rufus**‘u [duyurdu](https://www.aboutamazon.com/news/retail/amazon-rufus). Rufus, müşterilerin sorularını yanıtlayabilen, karşılaştırmalar yapabilen ve önerilerde bulunabilen yapay zeka alışveriş asistanı olarak tasarlanmış. Tabi ki şimdilik sadece İngilizce. Bize gelirse bizim de soracak sorularımız var elbet…

<https://www.youtube.com/watch?v=uXkDMBNCoFo>

* * *

- **Apple**‘ın yapay zeka yardımıyla yüzleri ve plakaları anonimleştiren uygulama geliştiren [Brighter AI](https://brighter.ai/) firmasını satın alacağı [söyleniyor](https://www.gsmarena.com/apple_is_reportedly_preparing_to_buy_an_ai_startup_to_anonymize_private_data_in_images-news-61466.php). Herkesin fotoları ve özel bilgileri o kadar çok ortada ki gelecekte bunun bir sorun olma ihtimaline karşı mahremiyet odaklı akıllıca bir adım gibi duruyor.

<https://www.youtube.com/watch?v=-ZnoT7U5iOo>

* * *

- **Meta** CEO’su **Mark Zuckerberg**, _Instagram’da paylaşılan fotoğrafları, şirketin yapay zeka (AI) modellerini eğitmek için kullanmayı planladığını_ [açıkladı](https://petapixel.com/2024/02/02/zuckerbergs-going-to-use-your-instagram-photos-to-train-his-ai-machines/). Bu AI modelleri, **daha gerçekçi ve sürükleyici metaverse deneyimleri oluşturmak için kullanılacakmış**. Bu plan yüzünden bazı kullanıcılar fotoğraflarının izinleri olmadan nasıl kullanılacağından endişe duyuyor.

* * *

- Yazılı dili modellemek için geliştirilen yapay zeka, insanların hayatlarındaki olayları tahmin etmede kullanılabilir. Dört farklı üniversitede çalışan bilim insanlarının yürüttüğü bir araştırma projesi, insanların hayatlarıyla ilgili büyük miktarlarda veri kullanmanız ve ChatGPT gibi dili işlemede kullanılan ‘dönüştürücü modeller’i eğitmeniz durumunda, yapay zekanın bu verileri sistematik şekilde düzenleyebileceği ve bir insanın hayatında neler olacağını; hatta bu kişinin ne kadar yaşayacağını bile tahmin edebileceğini gösteriyor. ([PopularScienceTurkiye](https://www.instagram.com/p/C275AVptMXC/))

[https://www.instagram.com/p/C275AVptMXC/](https://www.instagram.com/p/C275AVptMXC/)

* * *

- **Mastercard**, _dolandırıcılık tespitini önemli ölçüde (%20) geliştirme potansiyeline sahip yeni bir AI modeli_ [duyurdu](https://www.mastercard.com/news/press/2024/february/mastercard-supercharges-consumer-protection-with-gen-ai/). Model, işlem verilerini analiz ederek sahte işlemleri gerçek zamanlı olarak belirlemek için tasarlanmış. Yapay zekanın dolandırıcılık riskini azaltmaya, tüketicileri ve işletmeleri korumaya yardımcı olacağına inanıyor. Yani dolandırıcılar yeni yöntemler geliştirmek zorunda kalacak. Acaba dolandırıcılar dayeni yöntemleri yapay zeka kullanarak geliştirebilirler mi?

* * *

- Meta, “**[Llama](https://ai.meta.com/llama/)**” adında ve **açık kaynaklı** AI modeline yeni bir özellik ekledi. Yeni [duyrulan](https://ai.meta.com/resources/models-and-libraries/llama-downloads/) “**Code Llama 70B**”, 70 milyar parametresiyle yazılı olarak tarif ettiğiniz uygulamaları _Python, C++, Java ve PHP_ dillerinde kodlayabileceği [söyleniyor](https://venturebeat.com/ai/meta-releases-code-llama-70b-an-open-source-behemoth-to-rival-private-ai-development/).

* * *

- Bilimciler bu seferde **tavukların dillerini çözmeye** çalışıyormuş. [Habere](https://www.inverse.com/science/scientists-using-ai-to-decode-the-language-of-chickens) göre tavuklar rastgele sesler çıkarmıyor, karmaşık bir dil sistemine sahipmiş. Bilim insanları **yapay zeka ve makine öğrenimi kullanarak bu dili çözmeye ve tavukların duygularını ve iletişim kurma biçimlerini anlamaya çalışıyorlar.** AI’nın tavukların stresli olup olmadığını %90 doğrulukla belirleyebildiği gösterilmiş. Başka bir araştırmada, AI’nın tavukların yiyecek, su veya yırtıcı gibi tehlikeler hakkında diğer tavukları uyarmak için kullandıkları belirli sesleri tanımlayabildiği gösterilmiş.
