---
author: "Ömer Serdar Ören"
title: "Ağustos 2022"
date: "2022-08-31"
categories: 
  - "blog"
tags: 
  - "agustos"
  - "agustos-2022"
  - "notlar"
  - "seyir-defteri"
  - "yazilar"
cover-img: /assets/img/2022/08/kampana-can-gemi-tekne-denizcilik.jpg
share-img: /assets/img/2022/08/kampana-can-gemi-tekne-denizcilik.jpg
thumbnail-img: /assets/img/2022/08/kampana-can-gemi-tekne-denizcilik.jpg
---

2022 yılının Ağustos ayından kişisel notlar.

#### 8 Ağustos 2022

- İnsan yaş ilerledikçe farklı düşünmeye başlıyor. Dışarıda gözlemlediğim ve hissettirdikleri şeylerin aslında benle ilgili olduğu gibi şeyler mesela… Nefret edip yok etmek istediklerim, yanımdan ayrılmasını istemediklerim ve keyif aldıklarım, sevdiklerim, korktuklarım, ihtiras duyduklarım gibi şeyler mesela… Belki de bunlarla mücadelenin adıdır İslam. Nasıl ve ne zaman yapılacağını gösteren, yolu gösteren kişinin adıdır Hz Muhammed (Sallallahu Aleyhi ve Sellem). Eğer bu hipotezim doğruysa pek doğru yolda olduğum söylenemez. Bilemiyorum. Kısıtlı bir algı mekanizmasıyla gerçekleri değerlendirmek ve kesin bir yargıya ulaşmak kolay değil. Behlül Dana Hazretlerinin dediği gibi herkes cehenneme kendi ateşini getiriyor olmalı. Bu ateşi taşımakta ne dünyada ne de ahirette kolay olmamalı. Gerçek olan tek yol İslam ve bundan hiç şüphem yok. Peki neden bu ateşi seçiyorum. Ahir zamanda deccal ateşi nur gibi, nuru ateş gibi gösterecek. Öyleyse ateş ve nuru nasıl ayırt edeceğim. Bir Hadis-i Şerif geliyor aklıma;

> **“İnsanların üzerine öyle bir zaman gelecek ki, dininin gereklerini yerine getirme konusunda sabırlı/dirençli davranıp Müslümanca yaşayan kimse, avucunda ateş tutan kimse gibi olacaktır.”** _(Tirmizî, Fiten,73; Ebu Davud, Melahim,17)_

Sanırım bazen sadece geri çekilip seyreylemek lazım hayatta. Umudu kaybetmeden. Belki de cehennem Allah’dan (Celle Celalühü) umudunu kesenlerin toplandığı yerdir. Rahmetli Ahmet Tomor Hoca Efendi sohbetlerinde Allah dostlarından olan Fatma Nine’den bahsederdi. Kendisinden dua isteyenlere “**Allah adını unutturmasın**” diye dua edermiş. Unutmamak umuduyla ve duasıyla yaşamaya devam…

- Bugün farkettim ki bu blog hayatta en istikrarlı olarak devam ettirdiğim şey oldu. Bir sürü maceraya atıldım ve bir sürü şey istedim. Bazılarına sahip oldum, bıktım, bıraktım. Bazılarına ise hiç sahip olamadım. Beklentisiz sadece içimden geldiği için bir şeyler karalamak sanırım bana iyi geliyor.

#### 21 Ağustos 2022

- Dün gece öyle bir rüya gördüm ki Ayetel Kürsi’nin değerini daha iyi anladım. Bundan sonra okumadan uyumak yok.

#### 28 Ağustos 2022

- Türkiye için tehlike çanları çalıyor. Ülke gündemi fil girmiş züccaciye dükkanı gibi. Sedat Peker şimdiden tarih yazdı ve tarihte onu yazacak. Aslında herkesin bildiği şeyler ayyuka çıkıyor. Görünen o ki toplumun tüm kesimleri bedel ödeyecek ve bu bedel çok ağır olacak! Ama benim gündemim boğazına kadar boka batmış ülke gündemi değil!

#### 31 Ağustos 2022

- Bir insanın gerçekten hissettiklerini yazabilmesi çok zor. En azından benim için…
