---
author: "Ömer Serdar Ören"
title: "2025 Yılı Özeti"
date: "2025-12-31"
categories: 
  - "blog"
tags: 
  - "notlar"
  - "2025"
  - "seyir-defteri"
  - "yazilar"
cover-img: /assets/img/
share-img: /assets/img/
thumbnail-img: /assets/img/
---

2025 yılından her gün için dikkatimi en çok çeken sadece bir şeyin olduğu özet.

* * *

## Ocak

**1 Ocak** – Recep Ayı başladı. İlk defa yılbaşıyla birlikte üç ayların başlamasına denk geliyorum.

**2 Ocak** – Ferdi Tayfur ölmüş.

**3 Ocak** – Tayyibin istatistik kurumu TÜİK enflasyon rakamlarını açıklamış. Aylık %1.03, yıllık %44.38. Bu rakamlara göre memur emeklisi %11.54, SSK/Bağkur emeklisinin de %15,75 oranında maaş artışı alması bekleniyor. Bu arada bu sene asgari ücrete %30 oranında zam yapıldığını da hatırlamakta fayda var. Gerçek enflasyon yani ENAG’ın hesaplamalarına göre aylık %2.34 yıllık %83.4 oldu.

**4 Ocak** – Terörist başı bebek katili apoyla ilgili müzakereler akılalmaz bir şekilde devam ediyor. Olanlara inanamıyorum. O şerefsizi çıkartmayı teklif eden kanı bozuklar var. Hem de o kadar çok ki…

**5 Ocak** – Tekirdağ, Muğla ve Yunanistan’da art arda depremler oldu. Küçük ölçekli ama sanki bir şeyler İstanbul’a yaklaşıyor gibi hissediyorum.

**6 Ocak** – Rte bugün açıklama yapmış ve 2025 senesini ‘Aile yılı’ ilan etmiş. Tabii ki ailesini seven herkesi bir panik kapladı. Geçen sene emekliler yılıydı ve emekliler perişan oldu. Bakalım bu sene ailelerin başına nasıl çorap örecek.

**7 Ocak** – Eğer kök maaş 12500 tl ise en düşük emekli maaşı 14469 tl olarak resmiyete kavuşmuş. Karşılaştırma açısından İstanbul’da yaşanılabilecek en ucuz evin kirası 15000 tl.

**8 Ocak** – Şu an memlekette ve dünyada bir çok şey olup biterken ben kendimi tek başına dünyayı gezen Japonların çektiği seyahat vloglarına kaptırmış durumdayım. Tek bir dilek hakkım olsaydı sınırsızca dünyayı gezebilmeyi dilerdim sanırım.

**9 Ocak** – Her şeye zam geliyor. Son iki günde ponçik, süt ve simit zamlarıyla karşılaştım. Yılbaşı bahanesiyle fütursuzca zam yapılıyor. 10’lu ponçik 35->50, 5 litre süt 150->200, simit 15->20 tl oldu.

**10 Ocak** – Bugün dikkatimi en çok çeken şey kendi acizliğim ve zalimliğim oldu.

**11 Ocak** – Herkes ve her şey bozuk gibi ve bir felaket olmadan düzelmeyecek gibi.

**12 Ocak** – Sıkıcı. Keyifsiz.

**13 Ocak** – Esenyurt’tan sonra Beşiktaş belediyesine de çökmüşler. Yavaş yavaş sıra ibb’ye geliyor ama bu gidişin sonu iyi bir yere varmayacağı belli.

**14 Ocak** – Kesintisiz 15 saat uyumak istiyorum.

**15 Ocak** – İsmail Saymaz’ın tweetini aynen kopyalıyorum çünkü üstüne yorum yapmaya gerek yok: “İstanbul’da 1 Ocak 2025’ten beri 34 kişi sahte içkiden öldü. Son 48 saatte ise 68 zehirlenme vakası oldu, 23 kişi can verdi. 32 kişinin tedavileri yoğun bakımda sürüyor. Sahte içki satan 64 iş yeri kapatıldı. 29 ton sahte içkiye el kondu. İki kişi tutuklandı.”

**16 Ocak** – İstanbul çok soğuk. Baya soğuk. Ama kar yok.

**17 Ocak** – Beklemek adamı yoruyor.

**18 Ocak** – Trumpmemecoin diye bir şey çıkarmış ve piyasa değer bir anda 30 milyar dolara kadar çıkmış. Umarım Elon denen mahlukatla el ele verir bu insanların içinden geçer. Dinsizin hakkından imansız gelir deyiminin tezahürünü bu sene dünyanın çeşitli yerlerinden çeşitli şekillerde görebilir miyim?

**19 Ocak** – Yılbaşından önce bir rüya görmüştüm. Ocak ayı kötü geçecek, Şubat ise Ocak’tan daha kötü olacak gibi bir şeydi. Doğru çıkabilir diye düşünmeye başladım.

**20 Ocak** – Bugün ilginç bir video izledim. microsd kart büyüklüğünde bir parçanın kocaman bir domino taşını yıkılışını tetiklemesini gösteriyordu. Bana o kadar manidar geldi ki o yüzden yazmak istedim.

**21 Ocak** – Bolu Kartalkaya’da otelde yangın çıkmış. Ben bu satırları yazarken 66 ölü vardı. Yüzlerce yaralı ve kayıp. Söyleyecek çok şey var ama değmez.

**22 Ocak** – Bugün tek gündem var o da dünkü yangın. Ölü sayısı 79’a yükselmiş. Cumhurbaşkanı olan şahıs yangında ölen akplilerin cenazesine katılıp sabır dilemiş. Sabrın sonu selametmiş, zafermiş… Allah bu millete fetönün siyasi ayağının başındaki şahsın ibreti alem olarak gebermesini de göstersin inşaAllah!

**23 Ocak** – İçi çürümüş olmasına rağmen heybetli ve diri gözüken bir ağaca yaslanan insanlar görüyorum.

**24 Ocak** – Gezi protestosuna katılan sanatçıları ifadeye çağırıyorlarmış. 12 yıl sonra gündem değiştirmek ve halka gözdağı vermek için iyi deneme ama kimse artık yemiyor. Ve unuttukları bir şey var aç insan hiç bir şeyden korkmaz. Çünkü anladığım kadarıyla herkesin tek gündemi pahalılık. Bu sene eğer büyük bir toplumsal olay olmazsa bir daha olmaz diye düşünüyorum. Ama bilemiyorum çünkü bu halkı artık tanımıyorum.

**25 Ocak** – Malum dünyanın en pahalı ülkelerinden biri haline geldik. Önümüzdeki günlerde, haftalarda veya aylarda bir deval olabilir. Ne zaman olacağı ise asıl soru. Eğer olursa sonrasında neler olacağı ise belki daha da önemli bir soru. Cevaplar ise maalesef bende yok.

**26 Ocak** – Bir bataklık var ve burada insanlar konuştukça batıyor. Konuşmasam, sussam olmuyor…. Gitsem, uzaklaşsam olmuyor…

**27 Ocak** – Yeni bir suç öğrendim: “Etki ajanlığı” Memlekette her gün suç, suçlu ve soruşturma haberleri gündeme gelebiliyor. Bilim, sanat ve edebiyatın gündemleri işgal ettiği bir ülke var mıdır?

**28 Ocak** – CHP’den ilginç bir çıkış geldi. Partinin cumhurbaşkanı adayını 1.6 milyon üye belirleyecekmiş. İyi fikir bence.

**29 Ocak** – Son bir kaç gündür dünyada bir DeepSeek fırtınası esiyor. Bahsetmeden geçemedim. Söylentiye göre 6 milyon dolarlık harcamayla chatgpt düzeyinde sohbet robotu yapmışlar. Çinlilerin çıkışı abd borsalarını fena vurmuş. Sosyal medyada Tiktok’tan sonra yapay zeka alanında da ABD’li firmaların korkulu rüyası yine Çinliler olacak gibi duruyor.

**30 Ocak** – Rtx 5090 ekran kartları piyasaya çıktı. Fiyatlarına bakayım dedim en ucuz bulabildiğim 135.499 TL. Yani 4846 dolar. Referans kartların 2000 dolardan piyasaya çıktığı bir bileşenin 5000 dolara satılması ve ona rağmen yok satması gerçekten şaşırtıcı.

**31 Ocak** – Mezuniyet töreninde Mustafa Kemal’in askerleriyiz diyen 5 teğmeni ordudan ihraç etmişler. Anladığım kadarıyla fazla zaman kalmadı ve artık her tuşa basıyorlar. İlk ay böyle geçtiyse senenin geri kalanı acaba nasıl olacak merak içindeyim. Film izler gibi izlemeye devam.

* * *

## Şubat 

**1 Şubat** – Artık pek bir şeyi kafaya takmamaya başladığım. Bunun ne büyük nimet olduğunu yeni anladım. Şu 3 günlük dünyada her şey zaten yarım kalıyor… Salla gitsin Ömer!

**2 Şubat** – Bugün Elon Musk’ın kendini sıkı video oyuncusu gibi göstermek için profesyonel oyuncu kiralayıp kendi hesabından oyun oynattığını öğrendim. Sonrada twitter hesabından ekran görüntüsü paylaşıyormuş. Kendi de itiraf etmiş. Olay daha önce olmuş ama ben bugün öğrendim ve şaşırmadım. Şaşırdığım kısım hala koca bir ‘sürünün’ bu adamın son zamanların en büyük manipülatörü olduğunu nasıl anlamadığı.

**3 Şubat** – Tüik denen kurum, enflasyonu Ocak’ta aylık %5,03 yıllık 42,12 açıklamış. Gerçek enflasyon yani ENAG’a göre enflasyon ise %8,22/81,02.

**4 Şubat** – Geçer diye düşündüm ama son 4-5 gündür neredeyse 10 dakika bir egede Santorini adasının yakınlarında 4 büyüklüğünde depremler oluyor. Arada 5 büyüklüğüne kadar da çıkıyor. Uzmanlar deprem fırtınası, volkan aktivitesi, 7-7.5 büyüklüğünde deprem veya tsunami olabilir diyor. İçlerinden biri eğer volkan patlaması olursa çevreye lav fışkırtıp başımıza taş yağabilir minvalinde bir şeyler söyledi. Kendi kendime tamam dedim, bir bu eksikti… O günleri de göreceğiz galiba diye düşünmeden edemedim.

**5 Şubat** – Sanki yakında dolar patlayacak, fiyatlar fırlayacak gibi hissediyorum. Bu yüzden acayip bir şekilde bir şeyler alasım var ve kendimi frenlemeye çalışıyorum. Bu arada hiç bir şeye de ihtiyacım yok. Garip bir duygu.

**6 Şubat** – Bugün 2 sene önceki depremin anma günüydü. Ölenleri andılar. Böyle durumlarda şu söz çok hoşuma gidiyor. ‘Kuldan bela gelmez, Hakk yazmadıkça. Hakk bela yazmaz, kul azmadıkça.’ Bu kadar azmış ve zalim bir milletin başına taş yağmıyorsa şükretmemiz lazım bence.

**7 Şubat** – Görevde olan ‘millet vekili’ sıfatlı parti vekillerine 2 araç, eski vekillere de 1 araç trafik cezalarından muaf olma hakkı verilmiş. Artık bu devletle/milletle manevi bağım neredeyse kalmadı.

**8 Şubat** – Astrologları tamamen kolpa olarak görürüm ve inanmam. Ama bugün gördüğüm bir haber oldukça ilginç. Hilal Saraç adında bir astrolog erken seçim olacak ve rte de seçimi göremez dediği için gözaltına alınmış. Güler misin, ağlar mısın! Rtük denen kurum da olumsuz haber yapar yapanlara üst sınırdan ceza keseceğini açıklamış… En kibar tabirle ‘çöküşü’ çok yakın olarak tahmin ediyorum.

**9 Şubat** – Devlet bahçeli hastaneye yatmış, tam anlamadım ama kalbinden ameliyat mı ne olmuş. Tam sevindim belki kurtuluruz diye ama açıklama yapmışlar, iyileşiyormuş.

**10 Şubat** – Trump bu döneminde dünya ekonomisini ters yüz etmeye yemin etmiş gibi. Demi çelik alüminyum ürünlerin ithaline %25 ek vergi koymuş. Çin’e de bir şeyler sallamış. Altın fiyatları uçuyor. Bu sene evlenenler ve evlenen yakınları çok olanları kötü günler bekliyor. Bizim ekonomi zaten s… tutmuş ama dünya ekonomisinin çöküşü bizi mahveder gibime geliyor. Bakalım kötünün kötüsü nasıl olacak.

**11 Şubat** – Bu akşam sabaha kadar kar yağacağı için İstanbul’da okullar tatil edilmiş. Ama benim bu satırları yazdığım 22.00 sularında bir damla bile kar yoktu. Kar hasreti çekeceğimi hiç düşünmezdim.

**12 Şubat** – Ölüm, erken de gelse geç de gelse hep zamansız bize göre.

**13 Şubat** – Bugün berat gecesi. Allah Celle Celalühü 1 senelik defterlerin hazırlandığı, Ramazan-ı Şerif’in habercisi bu mübarek gecenin rahmetinden ve bereketinden beni ve tüm İslam alemini nasiplendirsin. Amin.

**14 Şubat** – Günler o kadar hızlı geçiyor ki, bazen her gün için değil her saat için bir şeyler yazıyormuşum gibi hissediyorum.

**15 Şubat** – 80’lerdeki darbe zamanında olduğu gibi bundan yıllar sonra bugünlerin trajikomik hikayelerinin anlatılacağından şüphem yok. Bizim ülke zaten leş ama dünyanın geri kalanı da çok iyi sayılmaz. İnsanlık olarak çok boktan bir zamandan geçiyoruz. Nasıl anlatsam bilemiyorum. Sanki kimin daha iyi ‘operasyon çocuğu’ olduğunu gösteren bir sirk gibi.

**16 Şubat** – Pazar günü sıkıcılığı.

**17 Şubat** – Bu yaşıma geldim ama ihtiyacım olmayan bir şeyi sırf ucuz diye almamayı öğrenemedim. Kendime not: İhtiyacım olmayan şey fiyatı ne olursa olsun fuzuli harcamadır. Lütfen bitir şu mevzuyu Ömer.

**18 Şubat** – Türkiye ve dünya gündeminde ilgi çekici hiç bir şey yok gibi. En azından benim için. Her şey aynı saçmalamalarla devam ediyor. Belki de bende heyecan kalmamıştır.

**19 Şubat** – Bugün yine kar yağdı. Ama sonra yağmur yağdı. Sonra yine kar yağdı. Ve böyle devam etti. Şöyle ağız tadıyla kar göremedik yine. O bir tutam karda bile dışarıdan gelen kar topu oynayan çocukların sesi bugünün en güzel şeyiydi.

**20 Şubat** – Kar nedeniyle evdeydim ve bütün günümü yıllardır hayalini kurduğum şeyle uğraşarak geçirdim. Başka domain isimleri altından ürettiğim içerikleri bir domain üzerine taşımaya çalıştım. Hepsini olmasa da bir kısmını taşımayı başardım. Diğerlerini taşıyıp taşımamak konusunda kararsızım çünkü alıntılarda var. Şurası kesin bugün benim için bir milat oldu.

**21 Şubat** – Bugün son 2-3 yılın en karlı günüydü. En karlı derken 10 cm falan. 15 dakika çok iyi yağıyor ve bitiyor. Sonra yarım saat bir şey yok. Bize şöyle bir gün aralıksız kar yağışı lazım.

**22 Şubat** – Bugün öğrendim ki geçtiğimiz perşembe günü yani iki gün önce jp morgan ceo’su hisselerinin 3’te birini bir günde satmış. Bu kadar hisseyi elden çıkaran birinin bildiği ama bizim bilmediğimiz ne olabilir?

**23 Şubat** – Bu Pazar gününü bozulduğunu zannettiğim laptopum için harcadım. Resmen bütün günüm boşa gitti. Bu kadar saçma bir şey için bir günümü harcadığım olmamıştı.

**24 Şubat** – Bugün tek gündem GS-FB maçı. FB’nin kazanmaktan başka çaresi yok. Aksi takdirde işleri çok zor. (Golsüz berabere bitti)

**25 Şubat** – Bugün iki yaşlı adamla karşılaştım. Hiç normal değillerdi. Biri para istedi, diğeri durup dururken laf attı.

**26 Şubat** – Bugünün en iyi tarafı Ramazan’a 3 gün kalması.

**27 Şubat** – Bugün tr gündemi biraz hareketliydi. Bebek katili apo’nun silah bırakma çağrısı altında rte’nin kurduğu tiyatro oynandı. Bu sefer bence kimse yemedi.

**28 Şubat** – Dünkü çağrıdan sonra safça ortalığın yıkılmasını bekliyordum. Bebek katilinden medet umanlar o kadar çokmuş ki kimsenin sesi çıkmadı. Bu arada zafer partisi başkanı Ümit Özdağ'ın neden hapiste tutulduğu da resmen anlaşılmış oldu. Kısaca özetlemek gerekirse bundan sonra ben yokum. Yarın Mübarek Ramazan Ayı başlıyor ve bende yeni bir başlangıç yapıyorum. Sadece olması gerekenlerle birlikte...

* * *

## Mart

**1 Mart** – Dünyada ve Türkiye'de hıyanet, hırsızlık, zalimlik, azgınlık ve zulüm almış başını giderken nihayet güzel bir şey oldu. Rahmet ayı Ramazan'a nihayet kavuştuk. Allah (celle celalühü) tüm isteyenleri bu ayda affedilenlerden olmayı nasib etmedi duasıyla. Amin.

**2 Mart** – Çocukluğumun şarkıcıları birer birer ölüyor. Bugün de Edip Akbayram ölmüş. Bakalım sıra kimde, belki de bendedir.

**3 Mart** – İnsan bazen hayatta ne kadar küçük ve önemsiz olduğunu hisseder ya, işte öyle bir gündü. Nereden bakarsan bak aslında çok boş her şey... Kuran Kerim'de (Ankebut 64) de demiyor mu, dünya hayatı oyun ve oyalanmadan ibarettir. Gerçek hayat ölümü tattıktan sonra başlar diye.

**4 Mart** – **Susmak erdemdir.** Bu sözü _beynimin_ düşünen kısmının en çok görünen yerine altın harflerle asmak isterdim.

**5 Mart** – Bugün bir iphone aldım. Aslında iphone 17 çıkınca almayı düşünüyordum ama yenilenmiş iphone 13'ü 12 taksitle almak işime geldi. Zaten ikinci telefon olarak kullanacağım için bir süre beni idare eder. Gelen telefonun lens halkalarında ezik gibi bir şeyler var. Önemli değil gibi duruyor ama 15 gün içinde geri gönderme hakkım var. Biraz test ettikten sonra karar vermek en doğrusu.

**6 Mart** – Hastayım. Bugün hiç bir şey ilgimi çekmmedi, çekemedi. Yarı ölü gibi hissediyorum.

**7 Mart** – 40 tl'ye 3 çeşit yemek veren İbb'nin kent lokantalarını övdüğü için 'gizli reklam' gerekçesiyle ticaret bakanlığı soruşturma açmış. (not: tavuk dönercilerde bile sadece ayran 45 tl) Kent lokantaları İbb'nin, yanılmıyorsam bunun anlamı bu lokantaların sahibi devlet. Köpüler, otoyollar, togg, baykar vs. hepsi işletme. Eğer bunu şikayet edenin derdi gizli reklam olsaydı tüm bunları yıllardır herkes sosyal medya hesabında paylaşıyor, videolar çekiyor. Söyleyecek bir şey yok.

**8 Mart** – 2 yaşındaki bir kız çocuğunu sokak köpekleri öldürdü ve nihayet bugün iç işleri bakanı Ali Yerlikaya Valilere talimat göndererek Türkiye genelinde toplatılması talımatını vermiş. Kaç çocuk daha ölecek bu sokak itleri yüzünden. Yıllardır kaç tane çocuğu parçaladılar. İnşaAllah bu son olur. Hakikaten insanın içi yanıyor.

**9 Mart** – Bugün siteyi tekrar taşıdım. Umarım bu son olur. Artık daral geldi.
 
**10 Mart** – Bugün piyasalar darma duman. Hisseler (özellikle abd), altın, gümüş, kriptolar (çökmüş durumda), emtialar falan her yer kıpkırmızı. Acaba ne oldu da böyle oldu. Son zamanlarda parası olanlar ne yapacağını şarşırmış durumda olabilir mi?

**11 Mart** – Bugün rahmetli dedem aklıma geldi. Bana devamlı namazı tavsiye eden dedem. Ölene kadar islama uymamı öğütleyen etrafımdaki son insan. Allah tüm geçmişlerime rahmet eylesin.

**12 Mart** – Ramazan olmasına rağmen bu sene nargile tüttürmelerine tekrar devam. Kömür ve tütün acayip pahalanmış. Böyle giderse tekrar bırakmayı düşünebilirim.

**13 Mart** – 13 en sevdiğim sayıların başında geliyor. Özellikle Mart ayıyla buluşup 3.13 olması çok daha güzel. Toplamlarının da 7 olması diğer bir güzellik. Neyse ben gidip püskevit alayım. ☺️

**14 Mart** – İnsan kendini taşımaktan yorulur mu? Kendi davranışlarını, bakışlarını, düşüncelerini, zihniyetini.. Ben biraz yoruldum sanki!

**15 Mart** - Bu milletin sorununu buldum gibi hissediyorum. Ama emin değilim. Bunu okuyan biri varsa kendi karar versin. Zalimliğe merhamet etmesi ki bu da aslında kendi başına zalimlik.

**16 Mart** – Bugün yalancı baharın son günüydü. 6 gündür devam eden ve yazı aratmayan sıcaklar yarından itibaren düşüyor. Salı günü 30 derecelik bir fark olacağı söyleniyor. Boşuna dememişler: 'Mart kapıdan baktırır, kazma kürek yaktırır.'

**17 Mart** – Şu mübarek Ramazan'da bile sosyal medyada öyle acayip haberler görüyorum ki resmen toplu bir delilik halinde olduğumuzu düşünmeye başladım.

**18 Mart** – Terörist israil yine ateşkesi bozup Gazze'ye saldırmış. Yüzlerce sivil kayıptan bahsediliyor. Bizim dinciler yakında pazar sporuna tekrar başlar.

**19 Mart** – Ekrem İmamoğlu ve 100 küsür kişi gözaltına alındı. Ortalık karıştı. 20 polis aracı şafak vakti gelmiş. Terör örgütü yöneticisi gibi bir deste suçla suçlanmış. Bir kaç tane daha İstanbul ilçe belediye başkanı daha gözaltına alınmış ama onlar Ekrem'in yanında kaynadı. Yüzbinlerce kişi Saraçhane'de toplantı. Artık hukuksuzluk ve zulüm arşa çıktı. İnsanlar zaten saldıracak yer arıyor böylece yeni bir hedefleri oldu.

**20 Mart** – Bugün yine Saraçhane'de yüzbinler toplandı. Yarın da toplanacaklarmış. Ayrıca bugün Mansur Yavaş'da katıldı. Özgür Özel'in söylemleri daha da sertti. Artık geri adım yok. Pazar günü yani 23 Mart'ta CHP ön seçimlerine tüm Türkiye'yi davet etti. Rte de bir şeyler konuşuyor ama artık okumaya bile üşeniyorum. İnsanlar bıktı. İşin sonunda, nezaret, hapis, ölüm veya kıyamet kopsa kimsenin umrunda değil gibi.

**21 Mart** – Havadaki gerilimi hissedebiliyorum desem inanır mısınız? Pazar günkü seçimi engellemek için chp yönetimi kayyum atamasını engellemek için olağanüstü kurultay kararı aldı. 15 gün sonra başka bir seçim daha var. Ankara, İzmir ve İstanbul valileri yasaklarda el arttırdı. Ama tabiki kimse takmıyor. Kimse geri adım atmıyor. Ergenekon, balyoz, vs tiyatrolarında olduğu gibi rte yargıya güvenin nutukları atıyor. Tabiki kimse yemiyor. Akp yargısı son yıllarda yavaş yavaş gerçekleştirdiği operasyonları son bir kaç günde hızlandırınca insanların canına tak etmiş ve aslında bilinen ve dillendirilmeyen şeye karşı tepkiler hızla artmıştır. Tahminimce bu işin sonu öyle veya böyle çok büyük bir dönüşümü getirecektir. Akp'nin kaymak tabakası hariç büyük bir çoğunluğun kaybedecek fazla bir şeyi yok zaten. Milletin varlığını sömüren rte bakalım daha ne kadar ileri gidebilecek. Bu arada 21 Mart ilkbahar ekinoksu. Bu bahar öncekilerden farklı olacak gibi...

**22 Mart** – Bu yazıyı yazmak için akşam saatlerini bekledim. Şu an İmamoğlu mahkemede sanırım. Valilik kimsenin takmadığı toplanma yasağını 27 marta uzattı. İstanbul'a giriş çıkışları kısıtladılar. Korkudan ne yapacaklarını şarşırdılar ve yarı ohal gibi yasaklar uydurmaya başladılar. Büyük ihtimal Ekrem İmamoğlu'nu tutuklayacaklar. Havalar da ısınmaya başladı. İnsanlar daha fazla dışarı çıkmaya başlayacak. Eğer İmamoğlu bu akşam serbest bırakılmazsa yarın ben de oy kullanacağım. Hiç bir partinin taraftarı olmama rağmen bu haksızlık karşısında susacak değilim.

**23 Mart** – Herkesin beklediği tutuklama geldi ve Ekrem İmamoğlu tutuklandı. Sabah kalktım ve telefona baktığım da her yerde aynı şey yazıyordu. Ben de daha önce söylediğim gibi kalktım ve İmamoğlu için oy kullanmaya gittim. Akşam saatlerinde Özgür Özel'in yaptığı açıklamayı izledim. Ne yalan söyleyeyim, liderliği ile ilgili şüphelerim vardı. Ama artık kalmadı. Hareket güçlenerek artıyor. Bugün yapılan ön seçimlerde, tüm sandıklar açılmamasına rağmen yaklaşık 15 milyon oy kullanılmış. Gerçekten inanılmaz. Yarın çok acayip bir Türkiye'ye uyanacağız. Tvlerin canlı yayınları, youtube yayınları ve diğer twitter hesapları hariç sadece Ekrem'in twitter hesabından canlı yayını 1,5 milyon kişi izliyordu. Ayrıca merkez medya patronlarına meydan okudu ve yarından itibaren tüketimden gelen gücünü kullacanaklarını deklere etti. Sadece 1 hafta öncesinde bile bugünlerin olabileceği aklımın ucundan geçmezdi. Şoktayım.

**24 Mart** – Dünkü mitingden sonra polis ve göstericilerin çatışmalarıyla ilgili bir çok video gördüm maalesef. Bugün de Saraçhane'de yüzbinler toplandı. 6 gün ve yine toplandılar. Her gün şaşırmaya devam ediyorum. Bugünkü mitingde ise (eğer yanlış anlamadıysam) yarın son defa toplanacaklarını duyurdu. Ekrem başkanın yargılamasının canlı yayında yapılmasını teklif etti. Ve tabiki dün söz verdiği boykot listesinin ilk adaylarını açıkladı. Espressolab, d&r, idefix, demirören avm, kilim mobilya, ülker, türk petrol, milangaz, likitgaz, trt, tgrt, ihlas ev aletleri, cnn turk, milli piyango, misli, iddaa ve turpun büyüğü diye bahsettiği turizm bakanının şirketi ets tur. Bir de `boykotyap.com` adlı bir internet sitesini duyurdu. Ben zaten istemesem de alım gücüm olmadığı için genel boykotta sayılırım. Sadece ihtiyaçlarımı minumum derece alabiliyorum. Fakirliğin gözü kör olsun. İnsan boykot bile yapamıyor. Ayrıca miting dağılırken polisle çatışma olmaması için millet vekillerinde oluşan bir grupla önlem alacaklarını duyurdu. Yarın neler olduğu belli olur.

**25 Mart** – Son 100 hatta 300 yılımızı düşündüğümde bizden bir s.k olmaz diyesim geliyor.

**26 Mart** – Bugün her sağlı sollu tehditler havada uçuştu. Bahçeli uzun süren sessizlikten sonra tweet attı. Görüntü yok, ses yok ama tweet var. Rte yine turp diplomasisine başladı. Sanırsın adam cb değil zerzavatçı.

**27 Mart** – Her şey daha çok karışmaya devam ediyor. Kaos artıyor. Tüm gerçekleri herkesin bilmesine rağmen yalan tiyatrosunu siyaset diye pazarlıyorlar. Halkın kaybedecek bir şeyi kalmadı zaten... Bu olayların sonu çok acayip yerlere çıkacak gibi. Cumartesi Maltepe mitinginden önce rteden halkı daha çok kızdıracak bir hamle gelebilir düşüncesindeyim.

**28 Mart** – Bugün için piyasalar kapanınca rteden keskin bir hamle bekliyordum fakat gelmedi. Herkesin gözü yarın ki büyük mitingde. Ben de gitmeyi düşünüyorum ama kesin karar vermedim. Birisini karşı olduğum için bir çok görüşüne katılmadığım bir gruba destek vermeli miyim? Diğer bir deyişle (bana göre) ehven-i şere destek vermeli miyim?

**29 Mart** – Bugün Maltepe'deki mitinge gittim. Hayatımda böyle bir kalabalık görmedim. Miting alanına giremedim. Bostancı'dan Maltepe'ye güneş altında oruçlu yürünce pek iyi hissetmedim ve gidip geri dönmek zorunda kaldım. İnsanların rağbeti artarak devam ediyor.

**30 Mart** – Ramazan Bayramı'nın 1. günü. Ziyaretler, ziyaretler ve ziyaretler...

**31 Mart** – Bir ay daha bitti. Ama bu sefer daha öncekilerden çok farklı bitti. Bir devrin kapanıp, bir devrin açıldığı bir ay oldu. Kara kuğu göründü. Umarım hepimiz için hayırlara vesile olur. Çünkü üç günlük dünyada hiç bir şey ahiretini dünya için satmaya değmez. Bizleri satanlardan değil ahiretini satın alanlardan olmayı nasib eyle ya Rab. Amin.

* * *

## Nisan

**1 Nisan** - Çok enteresan ve güzel eyler oluyor. Akpliler boykotu duyduğundan beri kafası kesilmiş tavuk gibi oldular. Akşam saatlerinde bir haber düştü. Boykot çağrısı yapanlar hakkında 'halkı kin ve düşmanlığa tahrik' suçuyla soruşturma açacakmış istabul cumhuriyet başsavcılığı. Halk da çok korktu! Soruşturmaya daha geçen aylarda boykot çağrısı yapan rte'den başlasın o zaman. İnsanların kendi parasını nereye harcadığına kimse karışamaz.

**2 Nisan** - Bugün genel boykot günüydü. Gördüğüm kadarıyla etkili oldu. Akpliler terör, darbe vs. gibi bir sürü şeyle boykotu savuşturmaya çalıştı ama nafile. Bu arada ülke manevi olarak ikiye hatta üçe bölünme evresine hızlıca girmeye başladı. Tayyipçiler, anti-tayyipçiler ve kürtler.

**3 Nisan** - Dünkü Trump tarifelerinden sonra bugün piyasalar karıştı. ABD'de hisseler göçtü. Mesela Apple'da %10 düşüş vardı. Altın, gümüş ve değerli madenlerde %5'e yakın düşüşler var. Abd borsalarda 2,8 trilyon doların buhar olduğu söyleniyor. Bakalım neler olacak. Şu an için sabit olan tek şey dolar/tl kuru 38 tl.

**4 Nisan** - Dünkü Trump vergilerinden sonra Çin de Abd'ye %34 ek vergi koymuş. Piyasalar çökmeye devam ediyor. Bildiğin finansal kıyameti canlı canlı yaşıyoruz. Trilyonlarca dolar buhar oldu. Hani ekonomistler sepet yapın derler ya, tüm sepetler zararda gibi...

**5 Nisan** - Tarihin çok acayip bir zamanında/yerinde yaşadığımızı düşünüyorum bazen. Gelecek yüzyıl ile geçmiş yüzyılın orta noktası gibi bir yer. Bir kırılış, bir kopuş belki de büyük bir savaşın şafağında bir yerlerde. Bilmiyorum, sadece hissediyorum.

**6 Nisan** - Chp'de olağanüstü kurultay vardı. Özgür Özel tekrar genel başkan seçildi.

**7 Nisan** - Sanırım dünyada herkesin gündemi ekonomi. Hong Kong borsası %13,12 düşüşle 1997'den bu yana en kötü kapanışını yapmış. Singapur'un Straits Times Endeksi %7,7 düştü ve bu 16 yıldan uzun süredir görülen en büyük günlük düşüş oldu. Shanghai Composite Endeksi %7,3, Japo Nikkei225 ise %9 düştü. Avrupa borsaları GB100 %4,4, DE40 %4, FR40 %5 ve ES35 %5,2 civarında düştü.  Trump etkisi doğusuyla batısıyla her yerde hissediliyor. Bunlar yetmezmiş gibi Eğer Çin Abd'ye uyguladığı karşı ek vergiyi kaldırmazsa Trump %50 ek vergi daha uygulayacağını söylemiş. Oh suyundan da...

**8 Nisan** - Bugün İsrail zulmünün videolarını izledim maalesef. Herkesin gözü önünde Gazze'de adeta soykırım yapıyorlar ve tüm dünya izliyor.

**9 Nisan** - Dünyada ticaret savaşları devam ederken yani ipteki cambazı izlerken nelerimizi çaldılar, çalıyorlar veya çalacaklar zamanla anlayacağız. Umarım artık insanlık topyekün beynini kullanamaya başlar. Yoksa bu gidişle semer vuran çok olur.

**10 Nisan** - Nisanı neredeyse ortaladık ama hala soğuklar hakim. Bugün eve dönerken esen rüzgar Mart ayazlarını hatırlattı. Neyse ki haftaya yirmili derecelere çıkıyoruz gözüküyor. Kışın sıcak özleniyor, yazın ise soğuk.

**11 Nisan** - Gazze'de katliam sürüyor. Son yıllarda her Cuma hutbesinde gazzeden ve israil mallarına boykottan bahseden diyanet, bugün hutbeyi yine Gazze'deki duruma çekti. Ama boykot edin diyemedi. Zulmün büyüğü dışarıda değil, içimizdeki dilsiz şeytanlardan geliyor. Din adamı kisvesi altında Kuran'a ve resulüne değil, çıkarı oldukları beslendikleri biat ettikleri efendilerinin emellerine hizmet eden alçaklardan geliyor. İslam alemi bir olmalı deyip, kendi partisinden olmayanların İsrail karşı eylemlerine gitmek caiz değil diyen, başka partiye oy verenler chennemlik diyen opeerasyon çocuklarından geliyor. Söyleyecek çok şey var ama yapılanları, konuşulanları hatırladıkça sinilerim zıplıyor!

**12 Nisan** - Hafta boyu o kadar hareketli geçti ki bugün sanki hiç bir şey olmamış gibi hissettim. Klasik TR çöplüğü hikayeleri, cinayetler, kavgalar vs.

**13 Nisan** - Yıllar yıllar önce lisede VCD'li yıllarda bazen derslerde bilimsel belgesel izletirlerdi. O zamanlardan hatırladığım hücrelerin bölünmesi sırasında kromozomların hareketi çok ilgimi çekmişi ki hala hatırlarım. Kromozomların moleküler seviye ve o karışıklıkta yerini bulup eşit şekilde bölünmesi beni çok etkilemişti. Sanki benzer şey insanlar için de geçerli. Herkes hayatın tüm hengamesi içinde kendi hak ettiği yeri bulup oraya dürtüsel bir şekilde gidiyor gibime geliyor.

**14 Nisan** - İmamoğlu'nun tutuklanmasıyla üniversitelerde meydana gelen olaylardan sonra, hükümet korkmuş olacak ki İstanbul Erkek, Kabataş Anadolu vs. gibi Türkiye'nin en iyi liselerindeki öğretmenlerin yerleri değiştirildi. Bu duruma isyan eden ve öğretmenlerine sahip çıkmak isteyen gençlerin karşındaki polis ordusu fotoğrafları, iktidarın ne derece korktuğunun fotoğrafı oldu benim için.

**15 Nisan** - Bazen gemileri yakmak istersin ya, dünyadaki her şeyi ve herkesi, kendi hayatınla birlikte yok etmek... İşte öyle bir gündü.

**16 Nisan** - Sırrı Süreyya Önder kalp krizi geçirmiş. Hasteye ölü gelmiş. Aort damarı yırtılmış. Türkiye'nin en iyi doktorlarını toplayıp ameliyat etmişler. Beş gün boyunca uyutulacakmış diyorlar. Bebek katili aponun özgürlüğünü isteyenler nedense sırayla kalp krizi geçiriyor. Allah Azze ve Celle tüm zalimlerin hakkından en iyi gelendir. Darısı onbinlerce mazlumun ahını alan diğerlerinin başına.

**17 Nisan** - Merkez bankası gösterge faizini bugün 350 baz puan artırmış. Böylece %46'lık yeni oranımızla faiz lobisine en çok çalışan ülkelerden biri olma özelliğimiz olanca hızıyla devam ediyor.

**18 Nisan** - Bu senenin hastalık geçiş merasimine ailecek tanık oluyoruz. Ben hariç herkes ilaçlık oldu. Ben ise ne hastayım ne de sağlıklı.

**19 Nisan** - Tarihi bir gün yaşıyoruz. CHP, Yozgat gibi akp kalesi olan bir yerde miting yapıyor. Tencerenin düşürmediği hükümet hakikaten yok galiba. Ayrıca mitingde konuşan bir çiftçinin şu tarihi sözlerini eklemeden geçemeyeceğim: "Devlet turpınan şalgamınan yönetilmez. Devlet adaletle yönetilir."

**20 Nisan** - Bugün bir kaç astroloji videosu izledim. Bana göre şarlatanlıktan ibaret ama önümüzdeki günleri kontrol etmek için paylaşmak istiyorum. 21-27 nisan tarihleri için çok gergin ve finansal piyasalarda karışıklık olacağı söyleniyor. Özellikle dünya genelinde 2 ay boyunca çok zorlu günler geçireceğimiz söyleniyor. Göreceğiz.

**21 Nisan** - Bugün dünyada iki önemli gündem vardı. Biri Papa Francis'in ölümü diğeri ise altın fiyatlarının aya doğru yolculuğu. Şöyle son bir senelik grafiğe baktım, 2300 dolarlardan 3400 dolarlara kadar çıkmış.

**22 Nisan** - Bitcoin fiyatı 90 bin doların üstüne çıktı. Altcoinlerde de yüzde 5'in üzerinde yükselmeler var. Daha önce bir daha işim olmaz dediğim coin piyasasına küçük bir miktarla yine girdim. Bakalım neler olacak.

**23 Nisan** - Bugün Silivri açıklarında 6.2 büyüklüğünde 10 saniye süren kısa bir deprem oldu. Ama fena çarptı. Ardından defalarca artçı oldu. Ve herkes yine deprem konuşmaya başladı. Bazı uzmanlara göre deprem buydu ve dahası olmayacak, bazılarına göre ise daha büyüğü her an gelebilir. Ne olacak bilmiyorum ama bence biz bir kaç güne unutacak ve her zaman olduğu gibi eski umursamazlığımıza geri döneceğiz. Bu gece için Valilik okul, cami ve spor salonları gibi yerlerin açık tutulacağını ve dileyenlerin geceyi buralarda geçirebileceğini söylemiş. Zaten sokaklar o kadar sıkışık ve tehlikeli ki başka bir imkan yok. Ben öğleden sonra eve geldim ve deprem falan demeden güzel bir uyku çektim. Gece ne olacağı belli olmaz.

**24 Nisan** - Dün Avrupa yakasında bir çok insan geceyi dışarıda geçirmiş. Bugün de konu depremdi. Büyük deprem gelecek mi, gelemeyecek mi? Deprem aşağı, deprem yukarı. Uzmanlar şöyle dedi, böyle dedi. Neler olacak bilmiyorum ama kesin emin olduğum bir şey varsa o da deprem geldiği zaman randevuyla gelmeyecek. Aniden gelecek.

**25 Nisan** - Herkes 3. dünya savaşını Çin-ABD, ABD-Rusya, Avrupa-Rusya vs beklerken acaba Hindistan-Pakistan arasından başlayabilir mi? Çok ilginç bir dalaşma var iki ülke arasında. Üstelik iki ülkede nükleer başlıklar var.

**26 Nisan** - Bugün İBB'ye bir operasyon daha yapıldı. Bir sürü kişi gözaltına alındı. CHP ciddi adımlar atmazsa dahası gelebilir. Bence Özgür Özel artık istikameti Taksim'e çizmeli. Sonrası düşünülür...

**27 Nisan** - Yıllar sonra Black Mirror'ın yeni sezonunu beğendim. 7. sezon bu ay başında çıktı ama 6 bölümlük sezonun 5 bölümünü ancak izleyebildim. Gerçekçi olmam gerekirse hiç iyi beklentilerim yoktu. Son bir kaç sezon tamamen hayal kırıklığıydı ama bu sezonu beğendim. Nihayet insan ruhuna dokunur bir sezon olmuş.

**28 Nisan** - İspanya'da ülke genelinde elektrik kesintileri yaşanıyor. Hatta OHAL ilan etmişler. Fransa, Portekiz ve Belçika gibi çevre ülkelerde de bölgesel elektrik kesintileri olduğu söyleniyor. Komplo teoricileri ben söylemiştim deyip duruyorlar. Yüzlerce şey söyleyip içlerinden bir kaç tanesi tutunca kendilerini nimetten sayıyorlar.

**29 Nisan** - Çürümüş sistemin, insanların, binaların, yolların olduğu bir ülkede iyi şeyler olacağına inanmak mümkün mü? Öyle içten bir çürüme var ki sanki hiç umut yokmuş gibi duruyor. Eğer seneler sonra buraları okuma imkanım olursa neler düşüneceğimi şimdiden merak ediyorum.

**30 Nisan** - Yaza yaklaşırken umutlar artar bu sefer bende umutları artırarak giriyorum. Ne olursa olsun. Razı olanlardan olmak duasıyla. Amin.

* * *

## Mayıs

**1 Mayıs** - Klasik 1 Mayıs görüntülerini izliyoruz. Rte ve avanesi Taksim'i koruduğu gibi sınırlarımızı korusaydı bugün bir çok sorunumuz olmazdı.

**2 Mayıs** - Türkiye'den öyle kötü haberler görüyorum ki, artık insanlığımızı kaybettiğimizin resmi gibi. Bir hastanede (çam sakura olduğu söyleniyor) yoğun bakımda bulunan 9 yaşında felçli küçük bir kıza tecavüz edilmiş. Benim lugatımda bu hayvana ya da hayvanlara söyleyecek bir kelime yok. Denizli'de başka bir mahlukat 2 yaşında bir bebeği döverek hastanelik etmiş. Zavallı bebek hastanede ameliyata alınmış.

**3 Mayıs** - Aponun çıkması için en ön safta yer alanlardan Sırrı Süreyya Önder ölmüş. Darısı bahçeli, rte, dem ekibi ve diğer tüm apo işbirlikçilerinin başına.

**4 Mayıs** - - Bugün terörist işbirlikçisi Sırrı Süreyya'nın cenazesi sonrası chp başkanı Özgür Özel'e müptezelin biri tokat atarak saldırmış. Yer yerinden oynadı. 2 çocuğunu öldürüp müebbet hapse giren şahıs 16 yıl yatıp 2020'de şartlı salıverilmiş. Daha başka doyaları da varmış. Umarım böyle kişiler hep siyasetçilere, savcılara, hakimlere, polislere, bürokratlara yani kamu hizmetinde olup kamunun zararına çalışanlara saldırır.

**5 Mayıs** - Bugün enflasyon rakamları açıklanmış. Yıllıkda Tüik %37 ENAG ise %73 olarak açıklamış. Tüikte çalışanlar hakkında insanların çok yaratıcı tanımlamaları var. Acaba bunları bilerek nasıl yaşıyorlar?

**6 Mayıs** - Akşam saatlerinde Hindistan Pakistan'da 9 ayrı yeri bombalayarak resmen savaşa başladı. Pakistan da karşılık vereceğini söylemiş ama her şey daha yeni. Bakalım neler olacak.

**7 Mayıs** - Anayasa mahkemesi başıboş köpekler ile ilgili son çıkan yasaya muhalif partilerin yaptığı itirazı ret etmiş. Neyse ki arada güzel şeyler de oluyor.

**8 Mayıs** - Papa'nın ölümünden sonra yapılan seçimlerde bugün Sistine Şapeli'nden beyaz duman çıktı. ABD'li Robert Francis Prevost denen birinin yeni papa olduğu söyleniyor.

**9 Mayıs** -  Pkk sözde kurul mudur ne boksa toplayacakmış, silah bırakma kararı alacakmış, terör bitecekmiş. Bizden de bu tiyatroya inanmamızı bekliyorlar. Çok beklersiniz. İktidarı, muhalefetiyle hiç birinize güvenmiyorum.

**10 Mayıs** - Bugün iki metrobüs kafa kafaya çarpmış. Beylikdüzü'ndeki çarpışma nedeniyle ben bu satırları yazdığım sırada 1 ölü 3'ü ağır 40 yaralı vardı. İstanbul'da yaşamak tam anlamıyla bir survivor.

**11 Mayıs** - Takip ettiğim tüm ekonomistler önümüzdeki bir kaç yıl karakışa hazır olun uyarısı yapıyor. Bundan sonraki her ay kötünün kötüsünü görebileceğimizi dillendiriyorlar. Zaten her ay daha kötüye gittiğimiz su götürmez bir gerçek.

**12 Mayıs** - Pkk teröristleri toplanıp silah bırakma kararı almış. Tüm tv'lerde iktidar ve muhalefet çok mutlu. Terör bitecekmiş. Buraya sırf kayıtlara geçsin diye yazıyorum. Bence Türkiye'nin başına pkk lı p.çlerden daha büyük çorap örecekler ve Türkiye artık bölünme sürecine girmiştir.

**13 Mayıs** - Yeni papa selefinin vasiyeti üzerine İznik'i ziyaret edecekmiş. İlginç!

**14 Mayıs** - Yarın Trump, Putin ve Zelenski İstanbul'da buluşacaktı ama Putin ve Trump vazgeçmiş. Bize sadece Zelenski kaldı. Rte'nin diplomatik zaferi başka bahara kaldı.

**15 Mayıs** - Gsm operatörlerin kendi müşterilerine uyguladığı fahiş fiyat nedeniyle bu sene sıra vodafone geldi. Daha önce kullanmıştım. Kötüydü ama şimdilik bulunduğum yerlerde idare ediyor. Nedense her an bir sürprizle karşılaşabilirim gibi geliyor.

**16 Mayıs** -  Bugün hava yine serinledi. Yarın yağmur geliyormuş. Havalar bir türlü ısınmadı. Isınınca da soğuması için şikayet etmeye başlayacağım, her zaman ki gibi.

**17 Mayıs** - Bugün neredeyse bütün gün yağmur yağdı. Mübarek akşama kadar hiç durmadı.

**18 Mayıs** - Bugün en çok nefret ettiğim ikinci takım olan galatasaray resmen şampiyon oldu.

**19 Mayıs** - Son bir kaç gündür hükümet yine gaz çıkarmaya başladı. Karadeniz'de gaz bulmuşlar. Bir de doğuda petrol bulmuşlar. Benzine, doğalgaza ve elektriğe ne zam gelecek gibi aklımda deli sorular var.

**20 Mayıs** - Kahrolası İsrail, Gazze'yi bombalamaya devam ediyor. Hastane, çocuk, kadın, savaş hukuku vs hiç bir şey dinlemiyorlar. Avrupa, Kanada ve hatta ABD'den İsrail aleyhine açıklamalar geldi. Ama ne bileyim, bu kadar zamandır açıklamalar yapılıyor da ne oldu!

**21 Mayıs** - Bu ülkede ne iktidarından ne muhalefetinden bir halt olmaz. Kayıtlara (tekrar) geçsin diye yazıyorum. Ayrıca böyle milletin de...

**22 Mayıs** - İETT otobüslerindeki yoğunluğu görünce ne olduğunu ilk başta anlamadım ama özel halk otobüsleri ödemeler yapılmadığı gerekçesiyle kontak kapatmış. İstanbul gibi çoğunluğun toplu taşıma kullanıldığı bir yerde neden "Özel Halk Otobüsü". Neden hepsi kamunun değil.

**23 Mayıs** - Fenerbahçe Panathinaikos'u 82-76 yenerek EuroLeague'de finale yükseldi. Final maçını kazanmış gibi sevindim. Hatta pazar günü şampiyon olsak bu kadar sevinir miyim bilmiyorum.

**24 Mayıs** - Chp'liler 1.köprüye 'free imamoğlu' yazan bayrak asmış. Artık boşa sallıyorlar. Asıl yapması gerekeni yapmadıkları sürece rte muhalifleri etkisiz hale getirmeye devam edecek.

**25 Mayıs** - Fenerbahçe, Monaco'yu 81-70 yenerek EuroLeague'nin şampiyonu oldu. Yüzümü güldüren bir şeyler de oluyor arada.

**26 Mayıs** - Google geçen hafta yeni yapay zeka ürünlerini tanıttı ve deyim yerindeyse başım döndü. Ortada o kadar çok harika yapay zeka araçları var ki şaşırmaktan nasıl ve nerede kullanmalıyım sorularına cevap bulamıyorum. Her şeyin çok güzel olduğu bir restoranda menüden bir şey seçemezsin ya, aynen öyle bir durumdayım. Bu şeylerden para kazanma yöntemi bulmak lazım. Gelecek buralarda...

**27 Mayıs** - Özgür Özel grup toplantısında konuştu. Sanki ülkede hukuk varmış gibi. 2 aydır aynı şeyleri söylüyor ve milletin gazını alıyor. Ciddi bir şeyler yapmazsa sadece ibb de değil tüm muhalefetin içinden geçecekler.

**28 Mayıs** - İlave tv'den Arif Kocabıyık son bir ayda 3 kere tutuklandı. Adaletin içine edenlerin sonlarını oldukça merak ediyorum. Bakalım güvendikleri her ne ise onları koruyabilecek mi?

**29 Mayıs** - İstanbul'un fethinin 572. yıl dönümü bugünmüş.

**30 Mayıs** - Rte yine faizsiz ekonomi sinyalleri verdi. Sanki tutan var. Faizi sıfırladında sana dur diyen mi oldu. Konuşuyor ama boş...

**31 Mayıs** - Sabah kalktım ve marmarayda bir adamı çocuklarının yanında yumruklayan iki şahsı tüm Türkiye konuşuyor. Biri yaşlı diğeri ise mavi gömlekli. Sedat peker bile olayla ilgili tweet atmış. Artık herkes 1 dakikalık videolardan hüküm verip cezayı kendisi kesmeye çalışıyor. Adaleti yerine getirmeye çalışan insanlar bizzat adaletsizliğin kaynağı oluyorlar. Toplum olarak çok büyük sorunlarımız var. Ve nasıl düzelecek hiç bilmiyorum.

* * *

## Haziran

**1 Haziran** - Haziran ayına hızlı başladık. Ukranya, Rusya'ya yüzlerce mini iha ile saldırıp 40 savaş uçağını vurmuş. Rusya'nın Pearl Harbour'u diyorlar. Yarın İstanbul'da yapılacak barış görüşmeleri öncesi oldukça manidar.

**2 Haziran** - İzmir'de kıyamet kopuyor. Diske bağlı sendikalar galiba 80bin maaş istiyormuş ama belediye 70bin veriyormuş diye greve gitmişler. Başkan Cemil Tugay vatandaşlarla birlikte çöpleri toplamaya başlamış. Bazı noktalarda çöpleri toplayan vatandaşlara saldırmışlar. Valinin bile maaşı 77 binmiş. Yapılması gereken belli ama düzeltilmesi gereken o kadar şey var ki nereden tutsan elinde kalıyor.

**3 Haziran** - Bugün enflasyon rakamları açıklantı. Tayyipçi kuruma göre senelik %35 (aylık 1.53) ENAG'a göre %71  (aylık 3.66). Bu oranlara göre emekli ve memurların enflasyon maaş farkı %15 civarı olması bekleniyormuş. Tepe tepe harcasınlar.

**4 Haziran** - Akp yani rte ve yandaşları bayram öncesi 19bin suçluyu serbest bıraktı. Hapisaneler kapasitelerinin üstünde olduğu için her türlü şeyi bahane edip suçluları dışarı salıyorlar. BU sefer de bayram bahane oldu.

**5 Haziran** - Bugün arefe günü. Hacılar Arafat'a çıkıyor. Kimler geliyor, ne haller yaşanıyor Allah bilir. Bize de nasib ola... Amin.

**6 Haziran** - Chp'lileri hapse gönderen tayyip rejimi bu yetmezmiş gibi gözaltına alınanları savaş suçlusu gibi sıraya dizip kameralara kaydediyor. Tabiki rejimin aparatlarına servis ediyorlar. Türk milletini, askerini, polisini pusu kurup katleden teröristlere bile yapmadıkları muameleyi muhaliflere yapıyorlar. Sanırım bundan dolayı Özgür Özel dün çok sert bir konuşma yapmış. O görüntüyü kim servis edilmesini istemişse, milletin onun yakasından tutup yere vurduğunu göre kadar bana huzur yok minvalinde açıklama yapmış. Devamında özetle akp rejimi böyle devam ederse bir daha dağılmamak üzere toplanırız diyor... Bakalım işin sonu nereye varacak.

**7 Haziran** - Bugün tekrar wordpresse geçiş yaptım. Github pages Jekyll fena değil ama istediğim kadar da esnek değil. Bir kaç wordpress denedikten sonra duruma göre belki geri dönerim.

**8 Haziran** - Los Angeles'de anti-trump gösterilerinde halk ayaklanmış. Ortalığı yakıp yıkıyorlar. Ulusal muhafızlar sahaya inmiş.

**9 Haziran** - İsrail'in Gazze Şeridi'ne yönelik saldırıları devam ediyor ve senelerdir olduğu gibi herkes izlemeye devam ediyor. Son 24 saatte 47 kişinin daha hayatını kaybetmiş. Ayrıca, Gazze'ye yardım götüren ve ablukayı kırmaya çalışan "Madleen" adlı tekneye İsrail güçlerince müdahale edilmiş ve 2'si Türk 14 kişi gözaltına alınmış.

**10 Haziran** - Dün vefat eden Manisa Belediye başkanı Ferdi Zeyrek bugün defnedildi. Tv'den izlediğim kadarıyla Manisa halkı başkanını çok seviyormuş. Tüm Manisa orada gibiydi. Allah rahmet eylesin.

**11 Haziran** - Ümit Özdağ'ın mahkemesi vardı. Tayyip yargısı halkı kin ve düşmanlığa tahrik ettiği gerekçesiyle tutukluğunun devamını karar verdi.

**12 Haziran** - Hindistan'ın Ahmedabad Havalaanı'nda yolcu uçağı düştü. Uçakta 232 yolcu ve 12 kabin görevlisi varmış. Kazadan 2 kişinin kurtulduğu geri kalan 242 kişinin ise öldüğü söyleniyor.

**13 Haziran** - İsrail, İran'da bir nükleer tesisi ve üst düzey askeri yetkilileri hedef alan hava saldırıları düzenledi. Saldırılarda aralarında bilim insanlarının da bulunduğu çok sayıda kişinin hayatını kaybetti. İran dini lideri hamaney, İsrail kendisi için acılı bir son hazırladı minvalinde bir şeyler söyledi. İki taraflı tehditler havada uçuşuyor tabii ki. Abd destek vermedik ama haberimiz var diyor ama tüm dünya abd desteğiyle olduğunu biliyor. Akşam saatlerinde ise İran'ın İsrail'i vurduğu haberleri geldi. İnsanların aklında bir sürü soru var. İran'dan sonra sıra kimde? Kürdistan kurulması için mi yapılıyor? Bu savaş 3. dünya savaşının resmi başlama tarihi mi olacak? vs. Neler olacak bilmiyorum ama olacak olan her zaman olduğu gibi masumların zararına olacak gibi duruyor.

**14 Haziran** - İran-İsrail savaşı ile ilgili olarak bugün ilginç bir şey dinledim. Dünyada devletlerin artan borç yükü nedeniyle para sisteminin değişmesi için bu savaşın bahane edileceğini dillendirenler var. Bana pek uzak ihtimal gelmedi. Çünkü savaşlar bir sebep değil sonuçtur. Ve genellikle gerçek sebepler halklardan gizlenir. Çünkü halkların beynini kullanma sorunu vardır. Koyun olmak, güdülmek, düşünmemek, başkalarını suçlamak ve sorumluluk almamak her zaman daha kolaydır.

**15 Haziran** - İran'ın fırlattığı balistik midir hipersonik midir nedir tam bilmiyorum ama onlarca füze sosyal medyada alkışla karşılandı. En azından türkler tarafından. Demir kubbenin o kadar da iyi olmadığı konuşuluyor. Acaba bu saldırıların yapılmasına izin verenler mi var diye düşünmeden edemiyorum İsrail Enerji Bakanı Eli Cohen, "İsrail'de yıkılan her binaya karşılık Tahran ve İran'da 100 bina yıkılacak." tehdidini savurmuş. Bu arada İsrail, Abd'ye birlikte hareket etmek için resmi talepte bulunduğu söyleniyor. Hatta İsrail'in istihbarat şefi istifa etmiş. Sebebin füze sayısı hakkında istihbaratın yanlış olması söyleniyor. Trump'ın açıklamaları ne kadar ciddiye alınır bilmiyorum ama yakında İsrail ile İran arasında barış olacak demiş. Her şey çok saçma ilerliyor. Bir şeyler dönüyor ama benim kabiliyetim anlamaya yetmiyor.

**16 Haziran** - Haftasonu dünyanın en çok korktuğu ve nükleer potansiyel içeren savaşlardan biri olan İran-İsrail birbirine bomba yağdırdı ve bugün yani pazartesi sanki hiç bir şey olmamış gibi piyasalar yükseldi, altın ve petrol düştü. Çok saçma değil mi?

**17 Haziran** - Bugün 5 aya yakın sebepsiz yere, sadece birileri istedi diye içerde olan Ümit Özdağ'ın tutukluluğu kaldırılmış. Daha beraat etmemiş ama buna rağmen insanlar Özdağ'a kavuştuu için çok mutlu. İnsanlar, zaten olması gereken şey olunca sevenicek hale geldiler. Ne kadar saçma bir ülke değil mi? BU arada 'saçma' son zamanlarda favori sözcüğüm oldu galiba.

**18 Haziran** - İzmir metrosunda sigara içtiği için uyaran güvenlik görevlisini döverek oldürmüş bir mahlukat. 4 çocuğu yetim kalmış güvenlik görevlisinin. Daha önce de sigara içtiği için başkalarıyla tartışmış hapse girip çıkmış. Bu ülkede adalet olsa herkesin gözü önünde asılıp çöplüğe atıldığını görürdük.

**19 Haziran** - Mescid-i Aksa tamamiyle kapatılmış. Daha önce ibadete kapatıldığı zamanlar olmuştu ama ilk defa tamamiyle kapatıldığı söyleniyor. Akıllarda Aksa'nın bombalanıp bombalanmayacağı sorusu oluştu.

**20 Haziran** - Bugün okullar yaz tatiline girdi. Her yerde ergen vardı. Hiç hoş değildi. Bu arada okullarda serbest kıyafet uygulaması kaldırılmış. Eskiden olduğu gibi forma uygulamasına dönülecekmiş.

**21 Haziran** - Sosyal medyada ve magazin gündeminde oldukça popüler olan Nihal-Bahar Candan kardeşlerden Nihal aneroksiya nedeniyle ölmüş. Kızcağıza üzüldüm.

**22 Haziran** - Nihayet olmaması gereken şey hatta bazılarının pandoranın kutusu açılır dediği şey oldu ve İsrail-İran savaşının 10. gününde ABD savaş uçakları, İran’ın Fordo, Natanz ve İsfahan nükleer tesislerine saldırdı. Trump saldırılar sonrasında kameralara İran'ın nükleer tesisleri artık yok, ya barış olur ya da daha büyük saldırılar demiş. Bakalım kutudan neler çıkacak.

**23 Haziran** - İsrail'in açıklamasına göre İran'dan fırlatılan füze Kudüs'e isabet etmiş. Mescidi Aksa yı yıkmak için alıştırmalar başladı mı?

**24 Haziran** - Trump, artık iran nükleer silah üretemez savaş bitti, dağılabilirsiniz diye açıklama yaptı. Hemen ardından füzeler ateşlendi. Sonra İsrail tarafından tehditler başladı. Yapacağınız savaşı si...

**25 Haziran** - Fenerbahçe, türkiye basketbol süper liginde en son beşiktaşa çakarak şampiyon oldu.

**26 Haziran** - Siyasette chp-kayyum-kılıçdaroğlu üçgeninde fırtınalar kopuyor. Rtenin de istediği bu sanırım. 30 Haziran'da ne olacak bir çok kişi merakla bekliyor. En mantıklı açıklama Özgür Özel'den geldi bence. Sonuç değil, süreç odaklı bir operasyon minvalindeki açıklaması bazı şeylerin farkında olduklarını hissettiriyor ama bu operasyonun üstesinden nasıl geleceklerini kestiremiyorum.

**27 Haziran** - Bugün cuma hutbesinde kamu hakkı üzerindeydi. Kısaca kamu hakkı yiyenlerin cehennemlik olduğu üzerine eğilmişler. Şarşırdım doğrusu.

**28 Haziran** - Bugün yine yapay zekaya sardım. Her söylediğimi itirazsız yapması harika. Eğer bu teknoloji böyle devam ederse, insanların en iyi dostu makineler olabilir. Çünkü nefis her zaman kolayı seçer.

**29 Haziran** - İçimden bir ses dünya halkları olarak koşar adım büyük bir felakete yaklaşıyoruz diyor. Belki de kişi kendinden bilir işi atasözünde olduğu gibi sadece benim için de geçerli olabilir.

**30 Haziran** - Günlerdir herksin meşgul olduğu CHP kurultay davası 8 Eylül'e ertelendi. Normalde mahkemenin direk reddetmesi gereken dava uzadıkça uzuyor. Hakimlerin çoğunun ve savcıların topunun...

* * *

## Temmuz

**1 Temmuz** - Temmuz hızlı başladı. Lemanda yayınlanan bir karikatürde ismi Muhammed olan bir karakteri (kendileri peygamber olmadığını söylesede) bahane ederek Taksim'de gösteri yapıldı. Lemanda çalışanlar teröristler gibi gözaltına alınma videolarını içişleri bakanı olan şahıs twitterdan paylaştı. İbda-c'li teröristler taksimde gösteri yasak olmasına rağmen ve türkiye cumhuriyeti anayasasına meydan okuyacak sloganlar atarken polis kıyafetli kişiler tarafında izlendi. Kanıtım yok sadece bir his olarak söyleyeceğim şey bu olayların tasarımı bağzı operasyon çocuklarının yaptığı. Ayrıca bu akşam Saraçhane mitingi var. Bakalım akşam neler olacak. (Bir şey olmadı.)

**2 Temmuz** - Son iki gündür Bursa'da deprem oluyor. 4.5 civarı büyüklüğü olan depremlerin art arda olması, öncü deprem mi veya İstanbul'da depremi tetikler mi sorusunu sordurmaya yetiyor.

**3 Temmuz** - Enflasyon rakamları açıklanmış. Tüik'e göre yıllık %35, doğru olan Enag'a göre %69. Yani yarı yarıya ayalarlamış tayyibin elemanları.

**4 Temmuz** - Boğaziçi Üniversitesi diploma töreninde Doruk Dökücü adındaki genç diplomasını yırttı. Hükümeti eleştiren şu sözleri söyleyedi: "Müstakbel cumhurbaşkanının diplomasını iptal eden, kafasın göre fakülte açan, kapayan, bölen bu istibdat rejiminin bana vermiş olduğu diploma hükümsüzdür." Ve bugün şafak operasyonuyla gözaltına alındı. rte ve aparatları gerçekleri duymaktan ve başkalarının duymasından nasıl korkuyorlarsasa, ne yapacaklarını şaşırmış vaziyette.

**5 Temmuz** - CHP'nin Adana, Antalya ve Adıyaman Büyükşehir Belediye Başkanları Zeydan Karalar, Muhittin Böcek ve Abdurrahman Tutdere gözaltına alınmış. Chp olağanüstü toplandı ve Özgür Özel bazı açıklamalarda bulundu. `Allahın korkağı sen birinci parti olsan parende atarak sandığa gidersin`,  `bu halkı sokağa davet edeceğim günü ben bilirim, bana bu milleti sokağa davet ettirme!`, `o meydanlar şu anda prova yapıyor. 81 ilde sen fragman izliyorsun. korku filmini izleteceğim sana. sen kötüleş, senden beter kötüleşmeyen ne olsun.`, `2 kasım'a kadar sen sandığı koymazsan, ben bir sandık getirmeyi bilirim.` gibi üst perdeden açıklamalar yaptı.

**6 Temmuz** - Squid Game'in son sezonunu izledim. İnternette hiç iyi yorumlar görmemiştim ama daha ne olsun. Gayet güzel olmuş bence. Bir de The Sandman'i izledim ama final sezonu birinci kısım ve ikinci kısım olarak yapmışlar. Birinci kısım Temmuz ayı başında, ikinci kısım sonunda! Netflix'in yayın politikasından daha saçma çok az şey var.

**7 Temmuz** - Sene 2025, 12 asker girdiği mağarada metan gazı zehirlenmesi nedeniyle hayatını kaybetmiş. Bilmem kaç bin yıllık türk ordusu bir mağaraya girerken risklerin farkında değil mi? Arama tarama faaliyetleri için prosedürleri yok mu? Anlamak mümkün değil!

**8 Temmuz** - Bugünün en bomba olayı kesinlikle grok yapay zekasının küfürde sınırların ötesine geçmesi ve sevmediği herkese fena halde giydirmesi. Malum kişi hakkında öyle küfürler gördüm ki onları buraya koyamayacağım bile.

**9 Temmuz** - Bugün hava 39 dereceydi. Neyse ki nem %40 civarı. Boğucu bir hava yok ama kesinlikle çok sıcak. Yarında 10 derece birden düşmesi bekleniyor.

**10 Temmuz** - İletişim başkanı fahrettin altun, tihek (Türkiye İnsan Hakları ve Eşitlik Kurumu) başkanı olarak atanmış. Bu kadar ironi ve dahi komedi ancak Türkiye'de olur.

**11 Temmuz** - Pkk lı teröristler silah bırakma-yakma tiyatrosu oynuyorlar. Bu senaryoyu yazanlar, yönetenler, oynayanlar ve inananların topunun a... Halkta karşılığı olmayan ve chpninde alet olduğu bu hainlerden beriyim. Özellikle kayda geçmesi için yazıyorum.

**12 Temmuz** - Rte tarihi açıklama yapacak diyorlardı yapmış. Akp, mhp ve dem ittifak oluşturmuş. Ne için olduğunu hepimiz biliyoruz. Topunun...

**13 Temmuz** - Sabahtan beri sosyal medyada ishowspeed diye biri türkiyenin gündemine oturdu. Bir ara bu zenci adamla ilgili içerik gördüğüm herkesi engelliyeyim diye düşündüm ama sonra o kadar çoktular ki vazgeçmek zorunda kaldım.

**14 Temmuz** - Olm boşu boşuna uğraşıyor, düşünüyor, çene çalıyorum. Ne olması gerekecekse, o oluyor. İnsan bazen kendini bir b.k zannediyor ama gerçekte neyiz ki; boş bir seda!

**15 Temmuz** - Hakmar ve tatbak'a fetö nedeniyle kayyum atanmış. Tam 9 sene geçmesine rağmen yeni anlamışlar. 15 temmuz ihanetinin gerçek sebebi malum. O malum sebeplerin bedel ödediği günleri görür müyüm? Zannetmiyorum.

**16 Temmuz** - Şirket batış haberlerini daha sık görmeye başladım. Böyle giderse domino etkisiyle büyük bir yıkıma neden olabilir mi diye düşünmeden edemiyorum.

**17 Temmuz** - Suriye'de işler yine karışıyor gibi. Kimin eli kimin cebinde belli değil. Dürziler, kürtler, araplar, sünniler, şiiler vs bilmem başka gruplar ve İsrail'in saldırıları derken ne olduğunu anlayamıyorum. Sonunda bizim başımıza patlayacağı kesin.

**18 Temmuz** - Hükümet yanlısı gazete kılığında paçavralar ilginç haberler yapmaya başladı. Özetle dövizden vergi alınsın, özgür özel silivriye ve kabine değişikliği gibi ilginç şeylerden bahsediyor. Anahtar kelimeleri birleştirince yine uçuşa geçeceğiz gibi gözüküyor.

**19 Temmuz** - Bogota’da düzenlenen Lahey Grubu zirvesinde İsrail’in saldırılarına karşı yaptırım paketi hazırlanmış. Türkiye’nin kınama bildirisini imzaladığı ancak İsrail’e silah ambargosu içeren belgeye imza atmadığı ortaya çıkmış. 11 ülke yaptırımları yazılı taahhütle kabul etmiş. Başka bir şey söylemeye gerek var mı? rte denen şahıs yahudilerden aldığı madalyanın gereğini yapıyor.

**20 Temmuz** - Twitter'da 90'lı yıllara ait bazı videolar gördüm. Trump'ın Epstein'le birlikte ve küçük kız çocuklarının olduğu videolar. Hakikaten bazı insan kılıklı şeylere söyleyecek şey bulamıyorum. Kelime haznem bazı iğrençlikleri ifade etmeye yetmiyor. Söyleyebileceğim tek şey: Yaşasın zalimler için cehennem!

**21 Temmuz** - Bu aralar dikkatimi hiç bir şeye veremeyiyorum. Hiç bir şey ilgimi çekmiyor. Öylece yaşıyorum işte.

**22 Temmuz** - Bu senenin en sıcak gününü yaşadık. Tabii ki çölden gelen sıcak hava dalgası İstanbul'da 40 dereceleri görmeye neden oldu. Bizim gibi kliması olmayanların evdeki eşyaları bile sıcaktı. Neyse ki çok nem olmadığı için aşırı boğucu değildi ama sıcaktı.

**23 Temmuz** - Sıcaklar devam ediyor. Yazın yarısı bitti ama diğer yarısı hakkında oldukça endişeliyim.

**24 Temmuz** - Sıcak nedeniyle çıkan yangınlara müdahale eden 10 kişi ölmüş. Söyleyecek çok şey var ama söylesen faydası yok sussan gönlüm razı değil. Bu ülkede bir şeylerin düzelmesi bence artık imkansız. Yıkıp baştan yenisi yapmak daha az maliyetli bile olabilir.

**25 Temmuz** - Artık her yerde gurbetçilerin arabaları var. İstanbul yabancı plaka doldu. Gurbetçilerin anlamadığım bir şeyi de İstanbul'a en kötü zamanda gelmeleri.

**26 Temmuz** - Benim de acemiliğimi yaptığım İskenderun Deniz Er Eğitim Alayı'nda iki asker yüksek ateş ve su kaybı nedeniyle ölmüş.

**27 Temmuz** - Bugün kaweco sport dolma kalemim geldi. Hemen denedim. Pelikan M805 gibi kaweco'dan daha pahalı kalemlerim olmasına rağmen elime en iyi oturan, yazımı beni en çok tatmin eden plastik ve nisbeten ucuz bu dolma kalem oldu. Şu an diğer kalemlerimi satıp bir kaç çeşit daha kaweco sport almak istiyorum.

**28 Temmuz** - Gazze'de insanların açlıktan ölmeye başladığı söyleniyor. Gavurlar bile duruma kayıtsız kalamıyor. Söyleyecek başka bir şey yok.

**29 Temmuz** - İsrail'de plaj kabininde kız çocuklarının uygunsuz fotoğraflarını çektiği iddia edilen Türk gözaltına. Şahıs yürk büyükelçiliğinde çalışıyormuş. Ömer Sefa K. isimli mahlukat 15 temmuz gazisiymiş ve gazi kontenjanından büyükelçilik çalışanı olmuş. Şaşırdım mı? Tabii ki hayır!

**30 Temmuz** - Rusya'nın Kamçatka bölgesinde 8.8 büyüklüğünde deprem olmuş. Bir bina bile yıkılmamış. Görüntüler ibretlik. Ben daha önce böyle deprem videoları izlemiştim. Depremden sonra yine yakın bölgede yanardağda patlamış. Pasifikte kıyısı olan ülkeler tsunami alarmı vermiş durumda. Henüz ölü var haberi görmedim bile.

**31 Temmuz** - Akşam seladan sonra dua ediliyor camilerden. Ne dediği bile tam anlaşılmıyor. Yangınların bitmesi için dua edilecek diye haberlerde görmüştüm. Ediliyor... Madem bu işler böyle oluyor; fakirliğin, cehaletin, ihanetin ve zulmün bitmesi için de dua edilsin minarelerden. Dua etmek nasılsa bedava, bir kaç dakikalık çene çalmaktan ibaret. Dua öyle birilerinden talimatla yapılmaz, asıl dua eşref saati ister, gözyaşı ister, alın teri ister, gönül ister ama kime konuşuyorsun ki... 2016'daki darbeden sonra böyle bir adet edindiler. O günden beri ülke daha kötüye gidiyor.

* * *

## Ağustos

**1 Ağustos** - Ağustos ayıyla birlikte havalar ilginç bir şekilde biraz serinledi. Ara ara nem çok artıyor ama yağmur yok maalesef.

**2 Ağustos** - İlginç bir kitap aldım. Doç. Dr. Haluk Berkmen'in yazdığı "Kuantum Bilgeliği ve Tasavvuf" adlı kitap uzun zamandır kitap okuyamama durumumu değiştirmesini umuyorum. İlginlendiğim iki konu kuantum ve tasavvuf başlığı taşıyan bu kitabı da okuyamazsam heralde başka kitap da okuyamam.

**3 Ağustos** - Yaz rehaveti mi, gündem de hep aynı b.kların olması mı yoksa gerçekten sıkıldım mı bilmiyorum ama yıllık özet yazılarıma devam etmekte zorlanıyorum. Her şeyin daha kötüye gittiği ve kötülerin hep daha çok kazandığı bir zamanda yaşamak zor. Ahir zaman dedikleri böyle bir şey olsa gerek. Daha kötü günlerden Allah'a (celle celalühü) sığınıyorum.

**4 Ağustos** - Görmezden gelmeye çalıştım ama sahte diploma olayı çok büyüdü. Sadece sahte diploma değil bir çok alanda e-imza çalınmasıyla ülkenin içine etmişler. Söyleyecek bir şey yok. Her yerden irin akıyor, leş gibi pislik çıkıyor. Foseptik çukuru bile ülkenin gündeminden daha temizdir.

**5 Ağustos** - Dün basettiğim sahte diploma olayı buz dağının görünen yüzüymüş. E-devlette istedikleri bilgiyi değiştirebiliyorlarmış. 40 parti vekilinin diplomasının sahte olduğunu söyleyenler var. Acaba bir ülkeyi düşman işgal etse bunlardan daha ne kötü neler yapabilirdi, insan düşünmeden edemiyor.

**6 Ağustos** - Havalar 30 derecenin altına indi ama bu seferde nem arttı. Özellikle geceleri çok yoruyor.

**7 Ağustos** - Türkiye'nin en çok izlenen habercisi Fatih Altaylı'nın boş koltuğu yayınladığı youtube hesabına erişim engeli getirilmiş. Şahsen benim takip etmediğim biri ama bazılarının boş koltuğu bile tahammülü kalmamış. Belki de aslında o koltuk doludur!

**8 Ağustos** - Din işleri yüksek kurulu üyesine göre torpille işe girmek başkasının hakkını gasp ama işe girdikten sonra kazanılan para helalmiş. Çünkü emek varmış.

**9 Ağustos** - Bugün sabah 1 saat içinde iki ayrı marmaray istasyonunda 2 kişi intihar etmiş. Söyleyecek başka bir şey yok.

**10 Ağustos** - Balıkesir'in güneyinde yaklaşık 6 büyüklüğünde deprem oldu. Google telefondan 10 saniye falan önce uyardı. Uyarı sistemi gerçekten etkileyici. Neredeyse bütün gün masa üstünde duran telefonu, deprem bildirimi gelmeden bir kaç saniye önce elime almam da ne ilginç bir tevafuk.

**11 Ağustos** - Bazen herkese doğarken sihirli düğme verilse, bir kereleğine de olsa hayata baştan başlama şansına sahip olsak ne güzel olur diye düşünüyorum. Farklı olur muydu? Sanmıyorum. Sonuçta malzeme aynı ama yine de denemeye değer.

**12 Ağustos** - Sıkıcı günler.

**13 Ağustos** - Şimdide chp'li belediye başkanları hapis korkusuyla akp'ye geçecekmiş. Söylendiye göre ya akp'ye geçersin ya da hapse girersin diyorlarmış. Bataklıklar bir gün değil her gün pis kokar.

**14 Ağustos** - Bugün Özgür Özel kırılım olacak dediği bir açıklama yaptı. Yargıda dönen pislikleri paylaştı. Ben bir kırılım göremedim. Zaten yargının nasıl bir çukur olduğunu herkes biliyor. Adam resmen havaya kurşun sıkıyor. Acaba akp ile birlikte mi çalışıyor diye düşünmeden edemiyorum.

**15 Ağustos** - Beyoğlu belediyesine operasyon yapılmış. Başkan dahil 40 kişi gözaltına alındı diyorlar. Seçime yaklaşık 3 sene var. 3 sene içinde yavaş yavaş muhalefeti yok etmek için zamanları var. Bakalım neler olacak.

**16 Ağustos** - Trump'la Putin'in görüşmesi iyi geçmiş(!) Ukranya'da ateşkes için toplanan ikili ateşkeste anlaşamadan dağılmış. Programda yemek olmasına rağmen yemek yenmeden dağılmışlar.

**17 Ağustos** - Bugünlerde dünyada gündem biraz sessiz gibi. İçimden bir ses yaklaşan fırtına öncesi sessizlik diyor ama bilemiyorum.

**18 Ağustos** - Memur-sen'e bağlı memurlar bugün iş bırakma eylemi yapmış.

**19 Ağustos** - Bugün sabah berberim Mehmet Ağabey ölmüş. Kalp krizi geçirmiş diyorlar. Neredeyse 30 yıllık esnaf komşumuzdu.

**20 Ağustos** - Artık o kadar çok cinayet, vahşet, kavga vs gibi haberler görüyorum ama bu tür olayların artarak devam edeceğinden de şüphem yok. Bu toplum böyle giderse çok daha kötü günler bizi bekliyor gibi geliyor.

**21 Ağustos** - İstanbul valiliği öncelikli okul ve insanların yoğun olduğu bölgelerde köpekleri toplayın talimatı vermiş. Daha önce iç işleri bakanı da toplayın demişti ama pek bir gelişme olmadı. Bakalım bu sefer ne olacak!

**22 Ağustos** - Haberlerde özel hareket polisi Trabzon'da evleneceği kızı evinden aldıktan sonra babasıyla silahla kutlama yaptığı yazıyordu ve sonu iyi bitmedi. 1 ölü, biri ağır iki kişi de yaralı. Ecel herkese farklı geliyor.

**23 Ağustos** - Bugün yıllar sonra yeniden raspberry pi aldım. Yine gaza gelip en üst model Raspberry pi 5 16gb almak üzereyken kendimi son bir manevrayla raspi 4 almaya ikna ettim. Daha önceki alış verişlerimde elimdeki ekipmanlar çalıştırmak için gayet yeterli. Yapay zekanında yardımıyla bir şey yapmaya çalışacağım. Belki kendim için sunucu da karabilirim. Bakalım zaman neler gösterecek.

**24 Ağustos** - Dünkü satın alım sonrası linux üzerine eğilmeye karar verdim. Sonra vazgeçtim. Sonra yine istedim falan derken gün bitti.

**25 Ağustos** - Bugün üniversite yerleştirme sonuçları açıklanmış. Bir çok kişi şikayetçi. Geçen sene sıralamarına göre seçim yapanların bazılar iyi derecelerle açıkta kalmış. Bence üniversiteler artık 2 sene olmalı. Gerisi mesleki eğitim, araştırma, geliştirme falan...

**26 Ağustos** - Abd'de ilginç şeyler oluyor. Trump, dışardan gelen postaları yasaklamış. Artık vergi ödemeden amerikalılar ülke dışından bir şey getiremeyecekmiş. Eskiden sınır 800 dolarmış. Son dönemde abd de olanlar bana bir ülkeyi ve başındaki birini hatırlatıyor ama neyse...

**27 Ağustos** - Türkiye'de 81 ile sığınaklar yapılacakmış. Bugünün haberi değil ama benim yeni haberim oldu. Neyin hazırlığı acaba? Bu arada 100 yıllık cumhuriyet tarihinden hala sığınak yapılmamış olması da ayrı bir tartışma konusu.

**28 Ağustos** - İngiltere ve abd başta olmak üzere dünyada müslüman karşıtlığı artmaya devam ediyor. Haberlerde pek olmasa da sosyal medyada çok ciddi bir hareketlenme var. Elon Musk haçlı bayrağı paylaştı, yine abd de bir kadın kuran yaktı. İngiltere'de 13 Eylül'de çok bir gösteri planlanıyor. Olayların nereye evrileceğini göreceğiz.

**29 Ağustos** - Fenerbahçe, Jose Mourinho ile yollarını ayırmış. Mourinho o kadar dolmuş olacak ki portekiz tv'lerine olayın perde arkası ve türk futbolunun iğrençliklerini anlatmak için randevu bile verdiği söyleniyor.

**30 Ağustos** - Bugün anıtkabirde akp/rte militanları yine rte tezarühatı yapmış.

**31 Ağustos** - Yaz bitti. Artık sonbara giriyoruz. En azından literatür olarak böyle. Bu ay benim için en önemli olan şey linux öğrenmeye başlamamdı. Başlamak bitirmenin yarısıdır sözü eskiler için geçerli. Dikkat süreleri ve tüketim alışkanlıklarını göz önüne aldığımızda günümüzde azim, sabır ve alın teri biraz taş.k isteyen bir şey haline geldi. Hele de orta yaşın üstündeki biri için.

* * *

## Eylül

**1 Eylül** - 1 Eylül'le birlikte trafik başladı.

**2 Eylül** - Mahkeme 2023'te seçilen CHP İstanbul il yönetimine kayyum atamış. Ortalık karıştı. Borsa çöktü ama dolar sabit kaldı. Belli ki dolar için hazırlık yapılmış. Ama daha ne kadar dayanabilirler orası muamma. Şimdi herkes 15 eylül'de kılıçdaroğlu'nun gelişi için hazırlık yapıldığını düşünmeye başladı. O güne kadar siyaset diken üstünde olacak. Rte ve aparatları seçimlerle yenemeyeceğini anladığı chp'ye şu an için yargı yoluyla darbe yapıyor. Ama halkın fakirliği, çaresizliği ve öfkesi için ne çözüm bulacaklar onu zamanla göreceğiz. Benim tahminim her şey mümkün. Çünkü iktidarı kaybedecek rte, akp ve aparatlarının sonunu herkes biliyor. Bu arada akşam saatlerine kadar Özgür Özel'den bir açıklama görmedim. Gerçi fazla haberlere bakmıyorum. Neyse nasıl olsa kokusu çıkar. Ama mitinglerde şarkı türkü söylemeye devam edip etmeyeceğini merak etmiyor da değilim.

**3 Eylül** - Enflasyon rakamları açıklanmış. Tüik'e göre yıllık 32, Enag'a göre 65. Tüik bile 30'un altına indirememiş.

**4 Eylül** - Sabah sabah savcı cinayeti haberiyle uyandık. Savcının işlettiği restoranda çalışan genç bir çocuk tarafından boğazı kesilerek öldürülmüş. Benim bildiğim savcıların kendi özel işleri olamıyor. Ama burası türkiye. Ne yalan söyleyeyim hiç de üzülmedim. Eskiden savcılar suçluların üzerine kararlı şekilde gittiği için öldürülürdü. Umarım tüm zalimler başta hakimler, savcılar ve siyasetçiler olmak üzere görevini layıkıyla yapmayan kamu görevlilerine musallat olurlar.

**5 Eylül** - Her şey daha saçma hala geliyor. Sanırım ysk kendi kararını fesheden asliye mahkemesininin kararını tanımış. Eğer öyleyse anayasaya göre kendini işlevsiz mi kılmış gibi bir şey sanırım. Tam anlamadım çünkü artık ilgilenmiyorum. Zaten şu anda adı konulmamış silahsız bir iç savaştayız. Diğer her şey teferruat. Çokta ayrıntıyla ilgilenmeye gerek yok. Bir tarafta rte ve avanesi diğer tarafta gittikçe büyüyen ve bunlardan nefret eden bir grup. Bakalım sonu ne olacak.

**6 Eylül** - Chp yine olağanüstü kurultay kararı almış. Bu sefer kılıçdaroğlu döneminde seçilen delegeler imza toplamış. Yani 15 Eylül'de kılıçdaroğlu vaya başka biri kayyum olarak atansa bile 6 gün içinde seçim olacak ve g.t gibi kalacak. Bakalım bu satranç nereye kadar devam edecek.

**7 Eylül** - Yarın kayyum gürsel tekin denen şahıs chp istanbul il başkanlığına gideceğini açıklamış. Chp yönetimi de herkesi il merkezini savunmaya çağırdı. İstanbul valiliği yakın ilçelerde gösteri ve toplanma yasağı getirmiş. Yüzlerce çevik kuvveti yığmış. Bakalım yarın ne olacak.

**8 Eylül** - Gürsel tekin denen şahıs polis eşliğinde il başkanlığına girdi. Bu sayede bir tane bile gereğini yapabilecek kabiliyete ship chpli olmadığını öğrenmiş oldum. Özgür özel'de ankara'da klimalı salonlarda konuşma yapıyordu. Ne halleri varsa görsünler. Gürsel tekin zaten partiden ihraç edilecek ama bundan sonra sokağa nasıl çıkacak merak ediyorum.

**9 Eylül** - Katar'da hamas liderlerini bir yere toplanmasıyla israil'in hepsini aynı anda öldürmüş. Anladığım kadarıyla bu toplantı trump önerilerini görüşmek için yapılmış. İsrail'in ortadoğuda istediği ülkeye saldırması ve kimsenin bir şey diyememesi çok aptalca. Onursuz ülkeler ve insanlar dolu maalesef coğrafyamız.

**10 Eylül** - Abd'de metroda zenci pisliğin biri sırf beyaz olduğu için durup dururken Iryna Zarutska adında Ukranya'lı kızı bıçaklayıp öldürdü. Aynı vagondakilerin çoğu zenciydi kıza yardım etmek yerine topukladılar, kimse ilgilenmedi. Kızcağınızın internette dolaşan görüntüsü yürek acıtıyor. Savunmasız ve günahsız birine saldıranlar kadar aşağılığı yok.

**11 Eylül** - Charlie Kirk adında trump destekçisi bir aktivist vurularak öldürülmüş. İslam düşmanı bir organizmadan kurtulmuş olduk. Giydiği çelik yelek kurtarmamış.

**12 Eylül** - İstanbul'da toplu ulaşıma zam gelmiş. 27 tl idi ama artık 35 tl. Aylıkta 2748 tl olmuş. Zam sezonu açıldı.

**13 Eylül** - Artık yazacak bir şeyler bulmakta zorlanıyorum. Bloga ara verme zamanı geliyor sanırım. Gündemde bir sürü leş gelişme var ama baktıkça midem bulanıyor, yazmak istemiyorum. Benle ilgili ise yeni bir şey yok. Ne yapmalı acaba? Bu bir senelik notları çıkarabilsem iyi olacak. Sonrasına bakarız...

**14 Eylül** - Fenerbahçe evinde trabzona 1-0 koydu. Her ne kadar fenerli olsam da günümüz ticari spor kulüplerini pek takip etmiyorum ama trabzona koyduğumuz maçların haberlerini es geçmek istemiyorum.

**15 Eylül** - Bugün chp'ye mutlak butlan kararı için karar duruşması vardı. Dava ertelenmiş. 21 Eylül'de kurultay yapılacağı için mahkeme 24 ekime ertelemiş. Bundan sonra yapılması gereken şey kılıçdaroğlu hainini postalamak olmalı. Ondan sonra gerekirse yine olağanüstü kurultay. Mahkeme zaten rte emrinde olduğu için ben olsam böyle yapardım. O da olmadı yapılacak şey belli.

**16 Eylül** - İsrail, Gazze'ye kara hareketı başlattı. Siviller kaçıyor ve böylece israilin istedeği herşey oluyor. Bundan 2 yıl önce hamas 8 Ekim'de saldırı başlattığında siyasal islamcılar zafer çığlıkları atıyordu. Arapça okuma yazma bilince her boku bildiğini sanan bu güruh pazar sabahları sabah sporu yapar gibi yürüyüş yapıyordu. Ne oldu! Türkiye'de İstanbul'da Ankara'da artık bizim de güvencemiz yok. Bu beyinsizler yüzünden islam aleminin başına bakalım daha neler gelecek.

**17 Eylül** - Gs'li milli volaybolcu İlkim Aydın rte'ye yüz vermedi diye gs denen ucube spor klubünden gönderilmiş. Her ne kadar fazla ilgilenmesem de ts den sonra en çok nefret ettiğim kulüb gs. Her defasında ne kadar haklı olduğum ortaya çıkıyor.

**18 Eylül** - Chp'nin 21 eylül olağanüstü kurultayı iptali için açılan davalar bir bir reddedildi. Her şey o kadar saçma ki, herkes bu saçmalığın farkında ve hiç bir şey yapmıyor ki delirmemek işten değil. Mhp terörist başı apoyla aynı yatağa girdi, akp zaten hep malı götürme derdinde ve ülkenin tüm kurumlarını/ekonomiyi/ahlakı/dürüstlüğü/liyakati/adaleti öyle çürüttü ki ve dahası insanların derdine çözüm bulacak kimse de yok. Ondan sonra başımıza neden bu müsibetler geliyor...

**19 Eylül** - İmamoğlu'nun ahmak davası istinifta onaylanmış. Sanırım şimdi yargıtaya gidecekmiş. Saçma şeyler ülkesi.

**20 Eylül** - Avrupada işler karışıyor gibi. Heathrow, Berlin ve Brüksel gibi havaalanlarına siber saldırı olmuş. Ukrayna'ya yüzlerce drone ve füzeyle saldırı olmuş. Ve rus uçakları nato ülkelerinin hava sınırlarını tehdit etmeye devam ediyor. Bu işin nereye evrildiği belli ama asıl mesele zamanlama. Büyük bedeller ödenebilir.

**21 Eylül** - Bugün Fenerbahçe'nin olağanüstü kongresi vardı. Yeni başkan Steven Sadettin Saran oldu. Bu arada Saran'ın adının Steven olduğunu öğrenmiş oldum. Neyin nesi acaba bu adam.

**22 Eylül** - Mhp lideri devlet bahçeli TRÇ önerisinde bulumuş. Yani Türkiye, Rusya ve Çin ortaklığı. Güldüm.

**23 Eylül** -Bugün Ankara'da operasyonlar yapılmış ve belediye çalışanlarından bazılarını içeri almışlar. Mansur Yavaş 1 hariç hepsi akp döneminde işe alınmış diye açıklama yapmış. Ama asıl önemli olan rte abd de bir şeyler 'satarken' başka bir şeylerin konuşulmasını istediğini düşünüyorum.

**24 Eylül** - Bugün İstanbul'da Chp'nin olağanüstü il kongresi vardı. YSK başkanı açıklama yaptı hiç bir engel yok diye ama 45.asliye hukuk mahkemesi icra memurlarını gönderdi. Sonra ne oldu bilmiyorum. Haberden çok yorumlar var ve takip etmesi çok zor.

**25 Eylül** - Trump'la rte görüşme yapmış bugün. Kısaca söylemek gerekirse abd destekli akp hükümeti 'desteğini ve meşruiyetini' aldı. Daha doğrusu trump ve abd lutüf gösterip verdiler. Rte iktidarını korumak için neler verdi onu zaman gösterecek.

**26 Eylül** - Şarkıcı Güllü balkondan düşerek ölmüş. Çocukluğumdan hatırlıyorum, yıllardır adını duymamıştım.

**27 Eylül** - Eylül ayıyla birlikte teknolojik ürünlerin tanıtımları başladı. Apple geçen haftalarda iphone tanıttı. Yanında airpods pro 3 kulaklığını da tanıtmıştı. Bugün deneme fırsatım oldu, ses kesme olayı çok iyi olmuş. Dışardaki seslerin susması mı psikolojik destek almak mı diye sorsanız, sessizliği seçerim.

**28 Eylül** - Kütahya Simav'da yine deprem oldu bu seferde 5.5 büyüklüğünde.

**29 Eylül** - Chp İst. il başkanı Özgür Çelik tekrar seçilerek bugün mazbatasını almış. Kayyum g.t ortalarda gözükmüyor.

**30 Eylül** - Trump'dan son bir kaç gündür inciler dökülüyor. Dün Gazze'de ateşkes için haması bizimde aralarında olduğumuz müslüman ve arap ülkelere havale etme haberinden sonra Rusya'ya da gözdağı vermiş. Bulunamaz ve tespit edilemez denizaltısıyla nükleer tehditte bulunmuş. Eğer nükleer kullanırsa bizim daha çok nükleer silahımız var demiş.

* * *

## Ekim

**1 Ekim** - Gazze'de özgürlük için yola çıkan Sumud filosuna karşı 20 adet israilli savaş gemisi yola çıktı diye haberler çıktı. Tahmin ediyorum sonları mavi marmara gibi olacak.

**2 Ekim** - Bugün marmara denizinde 5 büyüklüğünde deprem olmuş. Ben yolda olduğum için hissetmedim ama haber kanalları sanki gök kubbe yere inmiş gibi haber yapıyor. Hiç bir şey olmadı.

**3 Ekim** - Bazı uzmanlar ekonomide bazıları da dünya siyasetinde çok ciddi sorunların her an çıkabileceği uyarısı yapıyor. Aslında uzun zamandır bu uyarıları duyoyordum ama son zamanlarda sıklaştı gibi.

**4 Ekim** - Sumud filosundaki 37 türk istanbula gelmiş. Havaalanında kutlama yapıyorlar. Bana bir gülme geliyor artık. Bu kafayla müslümanların burnu daha çok...

**5 Ekim** - Merkez bankasının başındaki şahıs enflasyonun kaynağı türk halkı demiş. Halk biriktirdiği parayla altın alıyormuş ve altın fiyatları yükseldiği için enflasyon oluyormuş. Daha önce de ingiliz mehmet şimşek de halk atıl metale yatırım yapıyor yastık altına atıyor diye halka gider yapmıştı. İstiyorlar ki kazandığımız parayı onlara verelim siyasiler ve yandaşları zengin olurken halk köle hayatı yaşasın.

**6 Ekim** - Rte yine şapkadan tavşan çıkardı. Yani zam kapıda çünkü Sakarya'da 785 milyar metre küp doğalgaz bulunmuş. Türk halkına geçmiş olsun.

**7 Ekim** - Bebek katili terörist apo için tbmm de biji serok apo sloganları atılmış. Akp li ve mhp li apocular kına yakın şimdi.

**8 Ekim** - Bugün onlarca ünlüye sabahın kör saatlerinde uyuşturucu operasyonu yapılmış. Haberlere göre gözaltı yokmuş, tutuklama yokmuş. O zaman niye şafak operasyonu yaptınız. Bence yine bir şeyleri örtbas edip dikkatleri farklı tarafa yöneltmek için.

**9 Ekim** - Bugün de gündemde gümüş vardı. Onsu 50 doların üstüne çıkmış. Parası olan parasına para katıyor. Uluslar arası piyasalarda bir savaş var gibi, acayip algı yönetimi dönüyor. İnsanların fiziki altın ve gümüş almalarından koca-götler çok rahatsız. Bakalım bu emtia rallisi nereye gidecek.

**10 Ekim** - Trump'ın dünya çapında destekçileriyle lobi faliyeti yaptığı nobel barış ödülünü Venezuelalı muhalif kadın lider Maria Corina Machado almış. Trump şaşkın, trump üzgün ve trump yine kaybetti.

**11 Ekim** - Dün gece kripto para piyasası resmen çakılmış. Özellikle altcoinler yerle bir olmuş. Bugün intihar ve milyon dolarlar kaybedenlerin haberleri bile gördüm. Tabi bazıları da kazandı. Yaklaşık 5 bilyonluk Bitcoin binance'de anlık 50bin tl'ye kadar düşmüş.

**12 Ekim** - Ünlü müzik kanalı MTV'nin 31Aaralık'ta kapatılacağı açıklanmış. 44 yıllık geçmişi olduğu söyleniyor. Dünyanın bir numaralı müzik kanalıydı ama artık gençler tv izlemiyor. Bu arada bizim de eskiden kraltv, dreamtv ve numberonetv gibi müzik kanallarımız vardı. Şimdi hatırlayan bile yok.

**13 Ekim** - Ünlü müzik kanalı MTV'nin 31Aaralık'ta kapatılacağı açıklanmış. 44 yıllık geçmişi olduğu söyleniyor. Dünyanın bir numaralı müzik kanalıydı ama artık gençler tv izlemiyor. Bu arada bizim de eskiden kraltv, dreamtv ve numberonetv gibi müzik kanallarımız vardı. Şimdi hatırlayan bile yok.

**14 Ekim** - Geçen gün ev kiralarına %20 stopaj haberleri servis edilmeye başlandı tepki çok olunca hemen geri adım attılar. Bugünde tüm ev kiralarının kontrolü devlete geçeceği söyleniyor. Barınma krizi kapıda bir şeyler için uğraşıyorlar. Bence nafile. Çok büyük bir cisim türk halkına yaklaşıyor ve bunu durdurmak için artık çok geç. Sadece barınma değil aynı zamanda beslenme de buna dahil olabilir. Zaten insanın temel iki ihtiyacı da bunlar.

**15 Ekim** - Apple bugün yeni çipi M5'li macbook pro ve ipad pro'ları tanıtmış ama sadece basın bülteni var. Ne video ne etkinlik hiç bir şey yok. Artık onların bile heyecanı kalmamış. Zaten sıfır inovasyon, sadece donanımda bir kaç bileşeni güncellemişler.

**16 Ekim** - Gaziler Günü töreninde protokole şemsiye tutulurken gazilerin yağmur altında bırakılmasını haber yapan gazeteci Sebahattin Yum, gözaltına alınmış. Eğer doğruysa gazetecinin gözaltına alındığının görüntülerini çeken gazeteciyi de gözaltına almışlar diyorlar. O kadar çok saçma şey oluyor ki, böyle bir şeye de şaşırmam.

**17 Ekim** - Zamanında maliye bakanı ingiliz memetin 'en iyi ve en parlak ekonomistlerden biri' dediği eski mb başkan yardımcısı şahıs kamuyu 100 milyon tl dolandırma iddiasıyla tutuklanmış. Bizim kullandığım paralarda emrah şener denen bu şahsın imzaları var. Bunca rezilliğe rağmen şaşırdım mı? Tabii ki hayır.

**18 Ekim** - Rtük denen sansür krumunun başındaki şahıs twitter hesabından artık olumsuz yayın yapmak yasak diye tweet atmış. Sırada mutluluk bakanlığı var sanırım ama geminin battığını saklamak için geç kaldınız.

**19 Ekim** - Abd'de ülke genelinde **NoKings** gösterileri yapılıyor. Bağzılarını örnek aldığını düşündüğüm trump, abd halkını ayağa kaldırmayı başardı. Bakalım yıllardır duyduğum abd de eyaletlerin bağımsızlık ilan edeceği komplo teorisi gerçek olacak mı? Bu arada trump kendi sosyal medya hesabından üzerinde kral trump yazan savaş uçağı ile havalanıp göstericilerinden üzerine bok fırlattığı bir yapay zeka videosu paylaşmış. Bunu yapan kişi abd başkanı. Ve ben keyifle izliyorum.

**20 Ekim** -
**21 Ekim** -
**22 Ekim** -
**23 Ekim** -
**24 Ekim** -
**25 Ekim** -
**26 Ekim** -
**27 Ekim** -
**28 Ekim** -
**29 Ekim** -
**30 Ekim** -
**31 Ekim** -

* * *

## Kasım

**1 Kasım** -
**2 Kasım** -
**3 Kasım** -
**4 Kasım** -
**5 Kasım** -
**6 Kasım** -
**7 Kasım** -
**8 Kasım** -
**9 Kasım** -
**10 Kasım** -
**11 Kasım** -
**12 Kasım** -
**13 Kasım** -
**14 Kasım** -
**15 Kasım** -
**16 Kasım** -
**17 Kasım** -
**18 Kasım** -
**19 Kasım** -
**20 Kasım** -
**21 Kasım** -
**22 Kasım** -
**23 Kasım** -
**24 Kasım** -
**25 Kasım** -
**26 Kasım** -
**27 Kasım** -
**28 Kasım** -
**29 Kasım** -
**30 Kasım** -
**31 Kasım** -

* * *

## Aralık

**1 Aralık** -
**2 Aralık** -
**3 Aralık** -
**4 Aralık** -
**5 Aralık** -
**6 Aralık** -
**7 Aralık** -
**8 Aralık** -
**9 Aralık** -
**10 Aralık** -
**11 Aralık** -
**12 Aralık** -
**13 Aralık** -
**14 Aralık** -
**15 Aralık** -
**16 Aralık** -
**17 Aralık** -
**18 Aralık** -
**19 Aralık** -
**20 Aralık** -
**21 Aralık** -
**22 Aralık** -
**23 Aralık** -
**24 Aralık** -
**25 Aralık** -
**26 Aralık** -
**27 Aralık** -
**28 Aralık** -
**29 Aralık** -
**30 Aralık** -
**31 Aralık** -