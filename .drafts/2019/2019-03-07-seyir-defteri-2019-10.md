---
title: Seyir Defteri 2019/10
date: 2019-03-07T19:19:02+03:00
author: omerify
layout: post
permalink: /2019/03/07/seyir-defteri-2019-10/
categories:
  - Blog
tags:
  - notlar
  - seyir-defteri
---

**(Gündem)** Nihayet 3 aylar ilki olan **Receb-i Şerif** Ayı’na erdik. Bu sene üç ayların Cuma günü ve dolayısıyla Reğaib Gecesi ile başlaması güzel bir tesadüf oldu. Allah Celle Celalühü 3 ayları tüm islam alemine hayırlı eylesin. **Allahümme barik lena fi recebe ve şa’ban ve belliğna ramazan. Amin.**

<hr />

**(Ekonomi)** Gümrüğe takılmayan **ucuz ürünlere dolaylı vergi geldi**! **Ağırlığı 2 kg’nin altında olan ve gümrüğe takılmayan her ürün için 4,50 TL gümrük sunum ücreti ve 0,70 TL gümrük vergisi olmak üzere toplamda 5,20 TL ücret ödenecek.** AKP ve Recep Tayyip Erdoğan yüzünden Türkiye’nin yaşanacak **EN KÖTÜ** ve **KOKUŞMUŞ** günlerindeyiz. Şu mübarek günlerde bunlardan kurtuluruz inşaAllah. Amin. (<a href="https://webrazzi.com/2019/03/07/gumruge-takilmayan-ucuz-urunlere-dolayli-vergi-geldi/" target="_blank" rel="noreferrer noopener nofollow">Kaynak</a>)

<hr />

**(Haber)** Herkes kendi memleketinde yaşasa illerin nüfus dağılımı nasıl olurdu merakımı gidermiş bir görsele rastladım. (<a href="https://twitter.com/avgorkemgokce/status/1103193646248194048" target="_blank" rel="noreferrer noopener nofollow">Kaynak</a>)

<hr />

**(Haber)** Mucize kurtuluş haberlerinden biri daha karşıma çıktı. Tanıdık biri mi sandı da omzuna dokundu yoksa Allah’ın veli kullarından biri mi bilemiyorum ama birinin hayatının kurtulmasına vesile oldu. Normalde bu tip haberlere kuşkuyla yaklaşırım ama ne diyeceğimi bilemedim

	https://www.youtube.com/watch?v=mA7joBIJ4-E

<hr />

**(Ekonomi)** Atilla Yeşilada’nın ekonomi alanında değerlendirmeleri baya itibar görüyor. Youtube Türkiye’de trendler arasına giren video maalesef iyi haberler içermiyor. Herkesin bildiği ama dillendirmediği şeyleri söylemesi bu kadar dikkat çekme nedenlerinden biri olsa gerek diye düşünüyorum. Ayrıca video yüzü öyle parlatmışlar ki sakallar uzun olsa nur yüzlü evliya diye okuyup üfletmeye giden olabilirdi.

	https://www.youtube.com/watch?v=MyfZefxsgdM

<hr />

**(Bilim)** Uykunun derini daha makbulmuş. Ne kadar derin uyursak o kadar iyi beyindeki atık maddeler o kadar iyi temizleniyor. Yeni araştırma, **uyku derinliğinin (derin uykunun) beynimizin atık ve toksik proteinleri etkin bir şekilde temizleme yeteneğini nasıl etkileyebileceğini gösteriyor. Yaşlandıkça uyku genellikle daha hafif ve daha da bozulur hale geldiğinden, bu çalışma uyku eksikliği ve yaşlanma ve yüksek Alzheimer riski arasındaki bağlantıları destekliyor ve potansiyel olarak açıklıyor.** (<a href="http://okyanusum.com/makale/ne-kadar-derin-uyursaniz-beyniniz-kadar-iyi-temizleniyor/" target="_blank" rel="noreferrer noopener nofollow">Kaynak</a>)

<hr />

**(Bilim)** İnsan görüşünün kapasitesi üzerine çalışmalar sürüyor. Evrim Ağacı sitesinin haberine göre; **farelerin gözüne retinal nanoparçacıklar enjekte edilerek görünür ışığın yanında 10 haftaya kadar kızılötesi ışığı görebilmeleri sağlanmış.** Gece ve gündüz görme imkanı sağlayan yöntemin yan etkilerinin ihmal edilebilir olduğu söyleniyor. (<a href="https://evrimagaci.org/fareler-nanoparcaciklar-sayesinde-kizilotesini-gorebiliyor-7633" target="_blank" rel="noreferrer noopener nofollow">Kaynak</a>)

<hr />

**(Medya)** Küçük yaşta kızların youtube videolarında cinsel imalı yorumlar yapanlar ve kötüye kullanım yüzünden google’ın başı derde girmişti. Dert derken para muslukların kısılmasından bahsediyorum çünkü reklam verenler reklamlarını çekme kararı almıştı. Bu durum karşısında bir anda bir şeyler yapmaya karar veren youtube, bir çok videonun yorum bölümünü etkisiz hale getirdi, bazı yorumcuların hesaplarını kapattı vs. Ama bu olaylardan sonra ister istemez akılda sorular kalıyor ve o sorular hep yanıtsız kalıyor. (<a href="https://nakedsecurity.sophos.com/2019/03/04/youtube-disables-comments-on-millions-of-videos-of-children/" target="_blank" rel="noreferrer noopener nofollow">Kaynak</a>)

<hr />

**(İlginç)** Fareler mi yoksa sıçanlar mı demek daha doğru bilemiyorum ama adı her ne ise giremeyeceği delik yok gibi. Nat Geo’nun tuvalette test ettiği bir farenin görüntüsü mide bulandırırken, hayrette de bırakıyor insanı.

	https://www.youtube.com/watch?v=0t2VPBF6Kp4