---
author: "Ömer Serdar Ören"
title: "Nisan 2021"
date: "2021-04-30"
categories: 
  - "blog"
tags: 
  - "nisan"
  - "nisan-2021"
  - "notlar"
  - "seyir-defteri"
  - "yazilar"
#cover-img: /assets/img/2021/04/
#share-img: /assets/img/2021/04/
#thumbnail-img: /assets/img/2021/04/
---

2021 yılının Nisan ayından kişisel notlar.

#### 3 Nisan 2021

- Yeniden gelen hafta sonu yasaklarının bugün birinci günüydü. Hava da güzeldi ve yasakların halktaki karşılığı aşağıdaki tweette saklıdır. <https://twitter.com/gazetesozcu/status/1378359481030082572>

- Vay arkadaş yine blogumu digital ocean’a taşıdım. Devamlı bir yerlere taşımamın nedeni can sıkıntısı gibi görünüyor. En azından bu sene için rahat durmayı umuyorum. Kendimden boş beleş işlerimden ben bile sıkıldım.

#### 4 Nisan 2021

- Twitter’a bugün girdiğimde 103 amiral diye bir şey çıkmış, hatta ortalık yıkılmış. 103 emekli amiral Montrö bildirisi [yayınlamış](https://www.bbc.com/turkce/haberler-turkiye-56628996) ve akp hemen mağdure bacı rolüne yatmış. Yeni gelinin sarıldığı gibi…

#### 6 Nisan 2021

- Bugün diyanet geçen sene olduğu gibi teravih namazlarını evde kılma kararı aldı. Maalesef haddini iyice aşan bir kurum insanların ibadet özgürlüğüne darbe üstüne darbe yapıyor. Böyle giderse ramazan bayramında da sokağa çıkma yasağı olacak gibi görünüyor. Artık bu iş iyice sıkmaya başladı! Akp kongrelerinde toplanmak serbest, Allah için camiye gitmek yasak!

#### 10 Nisan 2021

- Bugün yıllar önce aldığım bir kararı sokağa çıkma yasağı (pardon kısıtlaması) zamanında uygulamaya koydum. Sosyal medya sitelerinden içeriklerimi silmeye başladım. Aslında sadece twitter’ı aktif olarak kullanıyordum. Diğerlerinde yıllardır paylaşım yapmıyordum. Twitter’da içeriklerimi silmeye başlayınca anladım ki, binlerce içerik tweet, beğen vs. var. Sanırım bu iş öyle kolay olmayacak. Hesabı kapatmak bir seçenek ama 2008 yılından beri kullandığım hesabımı kapatmak işime gelmedi. Neyse acelem yok… Artık paylaşımlarımın kontrolünü elime alma ve sistemden olabildiğince uzak olarak devam etme zamanı. Bunun için en iyi yöntem yine bu blog. Daha az kişiye ulaşmak ve daha maliyetli olması gibi bir neticesi olsa da en mantıklısı bu gibi görünüyor. Sosyal medyayı ise sadece takip etmek istediklerim için kullanacağım. Eğer bir gün bana uygun merkeziyetsiz bir mecra çıkarsa duruma göre kararımı gözden geçiririm.
- Bugün bir çok kısa bilim videoları izledim. Evrene kıyasla ne kadar küçük ve önemsiz olduğumuz gerçeği her videoda tokat gibi çarptı suratıma. Ne kadar az şey bildiğimizi ve gerçeğin bile ne olduğunu anlama konusunda ne kadar aciz kaldığımız… Cevaplar başka soruları doğuruyor. Küçüğün daha küçüğü, büyüğün daha büyüğü var. Daha mı iyi olur bilmiyorum ama keşke aklımdaki soruların cevaplarını bilen birine rastlayabilseydim.

#### 12 Nisan 2021

- Bu akşam itibariyle nihayet Ramazan Ayı’na erişmiş olduk. Bu sene her zamankinden daha farklı bir şey yapacağım.

#### 17 Nisan 2021

- Bugün bir yaşıma daha girdim. Edirne valisi korona virüsü nedeniyle pankart ve afiş asmayı [yasaklamış.](https://twitter.com/ATuncayOzkan/status/1383359272315064325)

#### 21 Nisan 2021

- Bugün abd resmen Türkiye’yi f35 savaş uçağı programından çıkartmış. s400’ler depoda, f35’ler ise hayallerde kaldı. Hakikaten yazık! Yazıp yazıp siliyorum ama söyleyecek bir şey yok.

#### 23 Nisan 2021

- Bugün aylardır beklenen Biden-RTE telefon görüşmesi gerçekleşmiş ama anlaşılan pek iyi geçmemiş. Sosyal medyada gördüğüm kadarıyla yarın sözde ermeni soykırımını tanıyacaklarından bahsediyorlar. TrDiplomacy hesabındaki tweetleri görünce bizi neyin beklediğini anladım. Önümüzdeki süreç çok zor olabilir. Dolar 8.35 civarında ve konuştuğum kimsenin iyiye gideceğine dair bir umudu yok. Ne siyasi olarak, ne de ekonomik olarak… <https://twitter.com/TRDiplomacy/status/1385700046482640899>

#### 24 Nisan 2021

- Kendimi bildim bileli her sene abd başkanı 24 Nisan’da ne diyecek diye ağzına bakıldı. Ve sonunda korkulan oldu ve Biden, ‘_genocide_‘ yani ‘_soykırım_‘ ifadesini kullandı. Abd ile aramız kötüydü, artık daha kötü olacak. Yurdumda ‘herkes’ açıklamayı ‘kınıyor’. Bağlantısı var mı bilmiyorum ama bizimkiler dünkü görüşmeden sonra Irak’ta operasyon başlatmıştı. Bakalım önümüzdeki aylarda neler göreceğiz. Bu yaz oldukça sıcak geçecek gibi.

#### 25 Nisan 2021

- Neredeyse Mayıs geldi ama hava hala soğuk. Bugün biraz üşüdüm.

#### 26 Nisan 2021

- İftarda günün en önemli gelişmesi yaşandı. 29 Nisan akşamı başlayacak 17 günlük **tam kapanma** kararı alındı. Tüm ayrıntılar belli değil ama hafta sonları olan kısıntıyı 17 Mayıs’a kadar kesintisiz uygulayacaklarmış. 17 günlük ev hapsi! Bu arada kimse için destek paketi açıklanmadı. İyice zıvanadan çıktılar.

#### 27 Nisan 2021

- Havalar nihayet ısınmaya başladı. Yirmili derecelerin üstüne çıkıyoruz artık. Benimde yavaş yavaş nargile sezonunu açma zamanı geliyor.
- Bu arada dünkü ‘tam kapanma’ kararının ayrıntıları belli olmaya başladı. Anladığım kadarıyla yaşlı, işsiz, öğrenciler (gençler), esnaflar ve bazı sektörler hariç herkes sokakta olmaya devam edecek. Yani üretime katkısı olmayan ve tüketim gücü az olanları eve kapatma kararı olmuş. Kayıtlara geçsin diye söylemiş olayım: 3-4 gün sonra canı skılanlar eline market poşeti alıp tüm mahalleyi turlamaya devam edecek.
- 17 günlük sürede yeni bir şeyler yapayım veya öğreneyim diye bakınıyorum ama aklıma hiç bir şey gelmiyor. Mutlaka bir şeyler bulmalıyım.

#### 29 Nisan 2021

- Bugün günlerdir konuşulan 17 buçuk günlük ‘tam kapanma’ 19:00 itibariyle başladı. Türkiye Cumhuriyeti, tarihinde bu kadar kötü yönetim olmuşmudur… zannetmiyorum.

#### 30 Nisan 2021

- 17 günlük sözde sokağa çıkma kısıtlamasının ilk günüydü. Cuma namazı ve hatta beş vakit namazlarda camiye gitmek serbest. Ben de doğal olarak Cuma’ya gittim. Hoca birisi düğün yapmış da sonra düğüne katılan yaşlı biri ölmüş diye düğün yapanı neredeyse katil ilan etti. Onbinlerce kişiyle toplantılar, cenazeler yapmışlar, memlekin amk’lar ama ses yok amk! Mahalleden birine giydirmek kolay…
