---
author: "Ömer Serdar Ören"
title: "Yapay Zeka Haberlerinden Notlar – 5"
date: "2024-02-15"
categories: 
  - "blog"
tags: 
  - "ai"
  - "cip"
  - "uretken-yapay-zeka"
  - "bard"
  - "chat-with-rtx"
  - "deepfake"
  - "dolandiricilik"
  - "facebook"
  - "gemini-1"
  - "gemini-1-5"
  - "gemini-advanced"
  - "google"
  - "hong-kong"
  - "instagram"
  - "meta"
  - "notlar"
  - "nvidia"
  - "openai"
  - "patent"
  - "sam-altman"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yazilar"
cover-img: /assets/img/2024/02/gemini_1.5_blog_social_share_subat-2024-1.png
share-img: /assets/img/2024/02/gemini_1.5_blog_social_share_subat-2024-1.png
thumbnail-img: /assets/img/2024/02/gemini_1.5_blog_social_share_subat-2024-1.png
---

6 Şubat – 15 Şubat tarihleri arasında yapay zeka haberlerinden gözüme çarpanlardan çıkardığım notlar.

* * *

- Bu bölüme **çok ilginç bir dolandırıcılık** [**haberi**yle](https://arstechnica.com/information-technology/2024/02/deepfake-scammer-walks-off-with-25-million-in-first-of-its-kind-ai-heist/) başlıyorum. Hatta _türünün ilk örneği_ olabilir. Dolandırıcılık, bir çalışana para aktarma talimatı veren bir video konferans görüşmesinde **Hong Kong**‘lu şirketin finans müdürü (**CFO**) ile diğer çalışanların dijital olarak yeniden oluşturulmuş bir versiyonunu içeriyordu. **DeepFake** yoluyla kendisine **25 milyon dolarlık** bir para aktarılmasını sağlayan düzenbaz hakkında şimdilik bir bilgi yok. Şu an için emin olunan şey, **dolandırıcılar, halka açık video ve ses kayıtlarını kullanarak hedeflenen kişilerin görünüşlerini ve seslerini ikna edici bir şekilde kopyalamayı başarmış.** Hong Kong polisi dolandırılan firma hakkında da bilgi vermemiş. Ama meblağa bakılırsa en büyüklerden birisi olduğu kesin.

* * *

- **Çin** ‘_dünyanın ilk_‘ **yapay zekalı uydusunu fırlattı**. Hiper uydunun, altıncı nesil bir ‘**beyin sistemi**‘ içeren entegre bir algılama ağı uydusu olduğu düşünülüyor. Uydunun farklı veri türlerini birleştiren ve analiz eden akıllı bir algoritmaya sahip olduğu söyleniyor. Umarım kontrolden çıkmaz.

> Çin, 'dünyanın ilk' yapay zekalı ticari hiper uydusu Xingshidai-18’i 3 Şubat tarihinde yörüngeye fırlattı. Uydu hakkında fazla bilgi bulunmazken Xingshidai-18’in verileri dahili olarak işlemesi ve analiz etmesi bekleniyor. #AI #China #satellite [pic.twitter.com/cTSpT1PEVk](https://t.co/cTSpT1PEVk)— Metin Yasir Akpınar (@MtnAKPINAR) [February 5, 2024](https://twitter.com/MtnAKPINAR/status/1754509831866605805)

* * *

- _Bir doktora öğrencisi, bir robot bilimi öğrencisi ve 21 yaşındaki bir bilgisar bilimi öğrencisi_, Vezüv Yanardağı’nın patlaması nedeniyle ağır hasar gören eski bir parşömen üzerindeki metni ortaya çıkarmak için yapay zekayı kullandı. Ve yaklaşık **2000 yıllık sırrı çözmeyi başardılar.**

> Ten months ago, we launched the Vesuvius Challenge to solve the ancient problem of the Herculaneum Papyri, a library of scrolls that were flash-fried by the eruption of Mount Vesuvius in 79 AD.  
>   
> Today we are overjoyed to announce that our crazy project has succeeded. After 2000… [pic.twitter.com/fihs9ADb48](https://t.co/fihs9ADb48)— Nat Friedman (@natfriedman) [February 5, 2024](https://twitter.com/natfriedman/status/1754519304471814555)

* * *

- Geçen sene Papa’nın ve Trump’ın yapay zekayla üretilmiş görselleri olay olmuştu. **Meta** bu tip olayları engellemek için **Instagram ve Facebook**‘ta **yapay zekayla üretilmiş görselleri etiketlemeye [başlayacakmış](https://www.npr.org/2024/02/06/1229317971/meta-labeling-ai-generated-images-instagram-facebook-artificial-intelligence).** Yakında bazı görsellerde ‘**AI Generated**‘ etiketi görünce şaşırmayın.

* * *

<https://www.youtube.com/watch?v=b5Fh7TaTkEU>

- **Son bir kaç haftadır söylenen değişim gerçekleşti ve ‘[Bard](https://bard.google.com/)‘ artık ‘[Gemini](https://gemini.google.com/)‘ oldu.** Google’ın çiçeği burnunda yapay zeka asistanı daha birinci yılını doldurmadan adını değiştirdi. 8 Şubat’ta geçekleşen sürüm güncelleme notları da [yayınlandı](https://gemini.google.com/updates).
- Sürüm notlarından göze çarpan özellikler arasında;
    - Görsel sadelik, okunabilirliği ve gezinmeyi kolaylaştırmak için kullanıcı arayüzünde geliştirmeler yapıldı.    
    - Desteklenen ülkelerdeki ve dillerdeki tüm Gemini kullanıcıları Google’ın en iyi yapay zeka modelleri ailesine erişebiliyor.    
    - Google’ın yapay zeka alanında kaydettiği en son ilerlemelere ilk erişenlerden biri olmak istiyorsanız doğru yerdesiniz. Ultra 1.0 modelimizle, Gemini Advanced; kodlama, mantıksal akıl yürütme, incelikli talimatları takip etme ve yaratıcı işbirliği gibi son derece karmaşık görevlerde çok daha yeteneklidir. Gemini Advanced önümüzdeki aylarda, artırılmış bağlam uzunluğu, genişletilmiş çok modlu özellikler, hatta daha iyi kodlama özelliklerinin yanı sıra dosyaları, belgeleri, verileri ve diğer içerikleri yükleyip daha derinlemesine analiz etme gibi yeni ve ayrıcalıklı özelliklerle gelişmeye devam edecektir. Gemini Advanced, en az [150 ülke ve idari bölgede](https://support.google.com/gemini?p=adv_countries) kullanıma sunulan ücretli bir plandır. Ultra 1.0 modeli yalnızca İngilizcede kullanılabilir ve İngilizceye göre optimize edilmiştir ancak Gemini’ın kullanılabildiği diğer dillerde sorulara yanıt verebilir. [Daha fazla bilgi](https://gemini.google.com/advanced/?utm_source=gemini&utm_medium=web&utm_campaign=exp_update)   
    - Gemini; Gmail, Haritalar ve YouTube gibi Google uygulamalarıyla entegre olduğundan işlerinizi telefonunuzda halletmeyi kolaylaştırır. Yazarak, sesle veya görüntülerle etkileşime geçebilirsiniz.   
    - Android için Gemini uygulaması ABD’de İngilizce olarak belirli cihazlarda kullanıma sunulacak. Önümüzdeki günlerde Japonca, Korece ve Birleşik Krallık, İsviçre ile Avrupa Ekonomik Alanı ülkeleri ile ilişkili bölgeleri dışında global olarak İngilizce olarak çıkacak. Yakında daha fazla ülke ve dil eklenecek.

![](/assets/img/2024/02/google-one-gemini-ulta-advanced-yapay-zeka-plan-ekran-resmi-2024-02-08-1.png)

* * *

- **The Wall Street Journal**‘ın [haberine](https://www.wsj.com/tech/ai/sam-altman-seeks-trillions-of-dollars-to-reshape-business-of-chips-and-ai-89ab3db0) göre **OpenAI** CEO’su **Sam Altman**, trilyonlarca dolarlık yatırımla küresel yarı iletken (yapay zeka çipleri) endüstrisine el atmak istiyor. Altman, AI çip sınırlamalarının OpenAI’nin büyümesini engellediğini ve bu projenin küresel olarak çip oluşturma kapasitesini artıracağı için WSJournal’a göre Birleşik Arap Emirlikleri hükümeti de dahil olmak üzere yatırımcılarla görüşmelerde bulunduğunu söyledi. **5 ile 7 trilyon dolar**lık bir rakam konuşuluyor ama rakamı doğrulayan her hangi bir kaynak yok. Bana kalırsam kim bu rakamları uydurduysa sayı saymayı bilmiyor.

> we believe the world needs more ai infrastructure–fab capacity, energy, datacenters, etc–than people are currently planning to build.  
>   
> building massive-scale ai infrastructure, and a resilient supply chain, is crucial to economic competitiveness.  
>   
> openai will try to help!— Sam Altman (@sama) [February 7, 2024](https://twitter.com/sama/status/1755294743565930726)

* * *

- **Nvidia** 30 ve 40 serisi kartlar için ‘**Personalized AI Chatbot with Chat With RTX**‘i [tanıttı](https://blogs.nvidia.com/blog/chat-with-rtx-available-now/). Lokalde **Mistral** veya **Llama 2** dil modellerini destekleyen uygulama bedava [indirilebilir](https://www.nvidia.com/en-us/ai-on-rtx/chat-with-rtx-generative-ai/) durumda. **35 GB**‘lik devasa bir zip dosyası ile bilgisayarınıza kurabileceğiniz **kişisel yapay zeka sohbet robotu**nuz için _Windows 11, Min 16 GB RAM, Nvidia’nin min 535.11 sürüm driverı ve tabi ki 3000 veya 4000 serisi RTX grafik kartı gerekiyor._ Henüz deneme imkanım olmadı çünkü **300 kb** hızla bir günden fazla sürecek gibi gösteriyor. Sadece ABD sunucusundan indirme linki paylaşan **Nvidia Chat with RTX** için tahmin ediyorum ilgi çok yüksek. **Automatic1111/Stable Diffusion** gibi **üretken yapay zeka**nın (**generative AI**) kişisel bilgisayarlara bu sefer **text** bazlı gelmesi çok iyi oldu. Denemek için sabırsızlanıyorum.

<https://www.youtube.com/watch?v=gdsRJZT3IJw>

* * *

- **OpenAI**, Google’a rakip olacak bir arama motoru geliştiriyor olabileceği iddia [ediliyor](https://www.androidauthority.com/openai-search-engine-rival-google-3414999/). The Information, OpenAI’nin bir “web arama ürünü” üzerinde çalıştığını, şirketin planlarını bilen birinden alıntı yaparak bildiriyormuş. Kaynağa göre bu hizmet kısmen Microsoft’un Bing’i tarafından desteklenecek. Bence zaten **ChatGPT** ve **Gemini** gibi yapay zekalar %50 düzeyinde arama motoru denebilir. Geri kalan %50 için www’i gerçek zamanlı tarama ve kullanıcılarının karşısına akıllı bir şekilde getirmek kalıyor.

* * *

![](/assets/img/2024/02/dunyanin-en-buyuk-sirketleri-ekran-resmi-2024-02-15-1024x711-1.png)

- **Nvidia hisse değerleri yapay zekanın etkisiyle uçuşa geçti** desem [yeridir](https://companiesmarketcap.com/). Ben bu haberi yazarken 15 Şubat tarihinde **Facebook**, **Google** ve **Amazon**‘u geçerek **4\. sıraya yükseldi.** Daha dün beşinciydi. Böyle giderse bu sene bitmeden Nvidia’nın tarih yazmasını bekleyebiliriz gibime geliyor. Tabi ki yapay zekanın daha önce **dot com balonu**nunda olduğu gibi patlama ihtimali de var. Zaman neler gösterecek tahmin etmek çok zor.

* * *

- **OpenAI**, **ChatGPT**‘ye **hafıza** özelliği [getiriyor](https://openai.com/blog/memory-and-new-controls-for-chatgpt). Hafıza özelliğinin devamlı aynı şeyleri tekrarlamaktan kurtaracağı ve bu sayede bizimle ilgili hatırladıklarıyla daha iyi cevaplar vereceğini söylüyor. Seçime bağlı olarak bu özelliğin bazı seçenekleri kapatılabileceği gibi tümüyle kullanım dışı bırakmakta mümkünmüş. Kulağa güzel geliyor ama ister istemez gizlilikle ve gelecekte başımıza neler gelebileceği ile ilgili soru işaretleri oluşturmuyor değil…

* * *

- **ABD patent ofisi yapay zekanın patent sahibi olamayacağını kararını** [kesinleştirdi](https://www.theverge.com/2024/2/13/24072241/ai-patent-us-office-guidance). Ancak ‘_**bir yapay zeka sisteminin gerçek bir kişi tarafından kullanılması, gerçek kişinin mucit olarak nitelendirilmesine engel değildir.**_‘ diyerek yapay zekayı kullanan kişilerin patentin gerçek sahibi olacağının da kararı aldı. Ama buluşu yaparken yapay zekadan yardım alındığının açıklanmasını istemiş. Mucitlere duyurulur…

* * *

![](/assets/img/2024/02/gemini_1.5_blog_social_share_subat-2024-1.png)

- _Google_, **Gemini 1.5** sürümünü [duyurdu](https://blog.google/technology/ai/google-gemini-next-generation-model-february-2024/#gemini-15). Önceki nesilden ( Gemini 1.0) 10 kat fazla veri ile eğitilen Gemini 1.5 için _1.5 trilyondan oluşan bir veri kümesi kullanılmış._ **Gemini 1.5**, _Google Çeviri_, _Google Arama_ ve _Google Assistant_ gibi Google ürünlerinde kullanılacak. Gemini 1.5 için Google Çeviri’nin daha doğru ve akıcı çeviriler yapması, Google Arama’nın sorguları daha iyi anlaması ve daha alakalı sonuçlar sunması, Google Assistant’ın kullanıcıların isteklerini daha iyi anlamasına ve daha doğal bir şekilde yanıt vermesine yardımcı olacağı söyleniyor.
