---
title: Seyir Defteri 2019/3
date: 2019-01-16T21:59:20+03:00
author: omerify
layout: post
permalink: /2019/01/16/seyir-defteri-2019-3/
categories:
  - Blog
tags:
  - notlar
  - seyir-defteri
---

**(Bilim)** Bazı şeyler daha dün olmuş gibi gelirken, bazı şeyler ise çok eskiden olmuş gibi gelir? Neden yaşlandıkça zaman daha hızlı akıyormuş gibi gelir? Neden beynimiz koşullara ve somut olaylara dayalı olarak zaman algısını çarpıtır. İşte bunlarla ilgili iki teori: Yaşlandıkça hayatın sıkıcı olduğu (William James, 1890), Oran teorisi (Pierre Janet, 1877). (<a href="http://okyanusum.com/makale/zaman-nasil-oluyor-da-ucup-gidiyor/" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** _DARPA_, yapay zekaya biraz daha farklı yaklaşarak **böcek beyinlerini** robotlarda kullanmak istiyor. Basit uyarılarla çalışan böcek beyinlerinin, yazılımdan daha verimli olabileceğini düşünüyorlar. 1980’lerde **Rodney Brooks** tarafından _MIT_‘de geliştirilen **_Herbert_** adlı robot, **_15 basit kurala dayanarak_** ofisteki boş gazoz kutularını toplayabilmişti. Haber kulağa biraz ürkütücü geliyor. (<a href="https://www.popularmechanics.com/technology/robots/a25849798/darpa-insect-brain-ai-machine-learning/" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** Alman güvenlik yazılımı firması **Avira**, kullanıcıları bu yıl **siber saldırılarda yapay zeka** konusunda uyardı. Şirket, yapay zekanın çeşitli tekniklerle birlikte kullanılmasının siber saldırıları daha gizli hale getirip hızlarını artıracağını belirtti. Son yıllarda düşündüğüm gibi geleceğin vazgeçilmez iş alanlarından biri siber güvenlik olacak ve bu güvenlik işi sitenin kapısına güvenlik görevlisi koymak kadar basit bir iş olmayacak. (<a href="https://sputniknews.com/science/201901121071411699-cybersecurity-forecast-ai/" target="_blank" rel="noreferrer noopener nofollow">Kaynak</a>)

<hr />

**(Teknoloji)** IBM **ilk ticari kuantum bilgisayarını** tanıttı. <a href="https://tr.wikipedia.org/wiki/Qubit" target="_blank" rel="noreferrer noopener nofollow">20 Qubit</a> kapasiteli bilgisayar, son kullanıcıya hitap etmesi bakımından cam içine yerleştirilmiş ve teknolojinin yanına güzel tasarımı da eklemeyi unutmamışlar. Ama son yıllarda moda olan **RGB led**leri gözlerim aramadı değil.

https://www.youtube.com/watch?v=LAA0-vjTaNY

<hr />

**(Teknoloji)** Kuantum bilgisayar demişken henüz Türkçe’ye çevrilmemiş 10 dakikalık güzel bir **TED** sunumu da şuraya [ekleyeyim](https://www.ted.com/talks/shohini_ghose_a_beginner_s_guide_to_quantum_computing). Çok fazla göz önünde olmasa da **kuantum bilgisayarlar; yapay zeka, neural network, derin öğrenme gibi yeni nesil teknolojilerin asıl itici gücü olacak gibi**. Belki de daha önce olmayan teknolojiler veya gelişmeler olabilir. Oyunun kuralları değişecek gibi duruyor.

<hr />

**(Teknoloji)** Sıra **insan vücudunun hacklenmesi**ne geldi. Belki önümüzdeki günlerde ‘**_Biyolojik Hackleme_**‘ kelimelerini daha sık duyabiliriz. CRISPR tekniği gibi genetik ‘upgrade’ yöntemlerinin insanoğlunu nedense canavarlaştıracağını düşünüyorum.

https://www.youtube.com/watch?v=7plxkc-VbTc

<hr />

**(Siyaset)** Siyasi şeyler yazmak istemiyorum ama son gelişmelerden sonra bazı şeyleri not düşmeden edemeyeceğim. Bugün haberlerde izlediğim konuşma artık AKP’nin yolun sonuna geldiğini düşündürdü. **R. T. Erdoğan**, Sakarya’daki **tank palet fabrikasının özelleştirmesi** için ‘ **özelleştirme değil, işletme hakkı devri**‘ diyerek _milletin aklıyla alay etmekle kalmamış, askeri fabrikaları da özelleştirmeye başlayarak, ülkenin geleceğini bence tehlikeye atmaya başlamıştır._ Koskoca fabrika, ihalenin şartları belli değil, ne kadara sonuçlandığı belli değil, karpuz satar gibi stratejik fabrikaların satılması kapalı kapılar arkasında şüpheli şeyler olduğu fikrini oluşturuyor. Yönetimin bu kadar önemli bir konu hakkında, milletin fabrikasına neler olduğunun hesabını acilen vermeli ama başkanlık sistemi seçimleriyle gücü eline aldığını düşünen AKP sadece laf cambazlıkları ile istediği gibi at oynatmaktadır. Meclis başkanı Binali Yıldırım’ın, ‘<a href="https://www.bbc.com/turkce/haberler-turkiye-46820772" target="_blank" rel="noreferrer noopener nofollow"><strong>Seçim, siyaset dışı faaliyet</strong></a>‘ demesi gibi.

Yine alınan <a href="https://www.haberturk.com/kuru-soganda-gumruk-vergisi-subat-sonuna-kadar-sifirlandi-2292079-ekonomi" target="_blank" rel="noreferrer noopener nofollow">kararla</a> **soğan**ın Şubat ayı sonuna kadar gümrük vergisi sıfırlandı. Ya içerde manipülasyon yapılıyor ya da çiftçinin üretim maliyeti arttı ve fiyatı daha fazla düşemiyor. Her iki durumda oldukça düşündürücü. Sadece kuru soğandan bahsediyorum. Çarşıda, pazarda 5 TL altında neredeyse hiç bir şey yok! Korkarım ki, önümüzdeki süreçte pusuda bekleyen şerefsizlere gün doğacak ve ülkeyi karıştırmak için her türlü kozu kullanacaklar. Tabiki bir ülkeyi karıştıracak en önemli maddelerden biri ekonomi.

16 yıllık iktidara rağmen kötü gidişata son veremeyen **AKP** daha doğru ifadeyle **RTE** kendine çeki düzen vermeli ve beceriksizliğini kabul etmeli. Yıllardır uyguladığı politika net bir şekilde çöktü. Çevremde gördüğüm ve hissettiğim kadarıyla, ne sağcısı ne solcusu artık kimse memnun değil. AKP özellikle başkanlık seçimlerini kazanmasıyla **medya**, **iş çevresi**, sosyal medyadaki AKP trolleri, büyük salonlardaki şakşakçıların çoğunu yanına çekmiş veya yararına kullanıyor olabilir. Ama bunların hiç birine sahip değilken bir şekilde insanlara dokunabilmiş ve oyunu alabilmiştir. Şimdi her şeye sahip ama insanların gönüllerine dokunamıyor. Benim endişem ne AKP ne de Erdoğan. Önümüzdeki süreç çok çetin ve Türkiye’nin her zamankinden daha daha güçlü olması gerekiyor. Uzun süren iktidarın, sadece biz en iyisiyiz anlayışının, bilgisi olmasada bizden olsunculuk, liyakat değil sadakat ehlini başa getirmek, istatistik cambazlığı, beton seviciliğin, mağdur edebiyatının, fırsatçı politika anlayışının yıkılmaya mahkum olduğu görüldü.

Ayrıca AKP geçen sene, **eğer başkanlık sistemi gelirse Türkiye coşacak nidalarının yerine yeller esmektedir**. Her geçen gün maalesef Türkiye uçuruma sürüklenmektedir. 31 Mart yerel seçime kadar bir şekilde oylarını kurtarma çabası içinde olduğunu gördüğüm AKP’nin, seçimlerden sonra ülkeyi göz göre göre kaosa sürüklediğini düşünüyorum. 16 yıllık yönetim kendilerine suç atacak kimse bırakmamıştır. ABD başkanı Trump’ın Türkiye’yi aşağılayıcı ‘ekonomik olarak mahvolursunuz‘ tweetine ise cevap verilememiştir. Hakikaten dolmuşum be ya! Umarım dinimize, vatanamıza ve milletimize ufacık bir zarar gelmeden bu süreci atlatırız.

<hr />

**(Bilim)** **_Ay’da filizlenen ilk tohum_** olarak tarihe geçen bu bitki bir **_pamuk filizi_**. **Chang’e 4’**e yerleştirilen bir kabın içinde, kafes benzeri bir yapının altında yetişen pamuk filizine ait fotoğraflar Chongqing Üniversitesi İleri Teknoloji Araştırmaları Enstitüsü tarafından paylaşıldı. Chongqing Üniversitesinden bilimciler, Ay’da bitki yetiştirilmesi için 18 cm boyunda, kova benzeri bir kabın içine hava, su ve toprak yerleştirerek bitkilerin yetişmesi için bir mini yaşam alanı oluşturmuştu. Kabın içine pamuk, arabidopsis (hardal ailesinden çiçekli bir bitki), ve patates tohumları yerleştirmişti. Kapta ayrıca meyve sineği yumurtaları ve maya da bulunuyor. Şimdiye dek gönderilen görseller pamuk bitkisinin iyi bir şekilde yetiştiğini ama diğer bitkilerin filizlenmediğini gösteriyor.

 <blockquote class="twitter-tweet"><p lang="en" dir="ltr">Seedlings in space! First-ever cotton plant on the Moon growing in <a href="https://twitter.com/hashtag/ChangE4?src=hash&amp;ref_src=twsrc%5Etfw">#ChangE4</a> mini biosphere <a href="https://t.co/L8YpXqoVIG">https://t.co/L8YpXqoVIG</a> <a href="https://t.co/3NVoCBUn5M">pic.twitter.com/3NVoCBUn5M</a></p>&mdash; China Xinhua News (@XHNews) <a href="https://twitter.com/XHNews/status/1085055788635181056?ref_src=twsrc%5Etfw">January 15, 2019</a></blockquote> <script async src="https://platform.twitter.com/widgets.js" charset="utf-8"></script>