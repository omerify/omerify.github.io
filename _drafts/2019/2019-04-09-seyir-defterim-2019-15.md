---
title: Seyir Defterim 2019/15
date: 2019-04-09T10:36:41+03:00
author: omerify
layout: post
permalink: /2019/04/09/seyir-defterim-2019-15/
categories:
  - Blog
tags:
  - notlar
  - seyir-defteri
---

<blockquote class="imgur-embed-pub" lang="en" data-id="TX5VrYE"  ><a href="//imgur.com/TX5VrYE">After eating Taco Bell for breakfast and Lunch</a></blockquote><script async src="//s.imgur.com/min/embed.js" charset="utf-8"></script>

Bazı görsellerin komiklik olmaktan öte bir anlam bile ihtiva etmek gibi niyetleri yokken, gösterdiklerinin ötesine hem de çok ötesine uzanır. İşte o zaman tesadüf diye bir şeyin olmadığına kesin olarak inanmak için başka bir neden daha çıkar benim için. Çünkü yukarıdaki görsel **beni**, **Türkiye**‘yi ve dahası **Dünya**‘yı tüm fütursuzluğuyla açıklıyor.

Bence görselin anlattığı en önemli şey, ortada daha önce yenmiş bazı **haltlar**ın olması ve artık görmezden gelinemeyecek seviyeye çıkmasıdır. Dolayısıyla öyle şeyler yapılmalıdır ki, en azından yolumuza devam etmemize engel olmasın. Ama bu noktada **haltları** yerkenki aymazlık kişiliğimizin bir parçası olduğu için temizleme niyetimizin bize fayda sağlamadığını atlıyoruz. Belki de bu nedenle _insanoğlunun burnu bir türlü boktan çıkamıyor._

Yapılacak en kolay şeylerden biri pislikleri halının altına süpürmektir. Bizim görselimiz de ise; **haltların** bize zarar vermeyecek başka yere taşınması şeklinde olduğu açıktır. Yararlı ve temiz işler bize zahmetli ve gereksiz gelmektedir. Her ne kadar tersi gerçek olsada.

**Haltların** taşıma işlemi esnasında her şey planlandığı gitmemektedir. _İşte burası çokomelli_, ama tam olarak nelerin yanlış olduğunu anlamak da kolay değildir. Ya da başka bir bakış açısından dünya dönmektedir ve **bağzı** şeylerin yanlış olduğu açıktır. Biz ise sadece köşemize geçmiş aldırmaz ve hiç suçumuz yokmuş gibi izlemekteyizdir. Hayatın en ilginç ve trajik sırlarından biri de sanırım tüm bu olaylar olurken eğlenenlerin hiç beklemedikleri bir anda geri dönülemez şekilde ve pişmanlık içinde kalan hayatlarını yaşayabilecek olmalarıdır.

Her ne kadar **haltları** temizleme işlemine ilk başlarda rahatlama ve gevşeme hissi eşlik etse de sonunda mutlaka pişmanlık ve gerginlik olacağı açıktır. Gerçekleri görmezden gelmemiz sonucu değiştirmemiş ve felaket, zaman kaybetmeden kapımızı çalmıştır. Görselin sonundan anlaşılacağı gibi halt temizleme işi başka bir haltı temizleme gerekliliğiyle sona ererek yeni bir **kısır döngü loading** moduna geçmiştir.

Allah Celle Celalühü lütfu keremiyle bana ve tüm pisliklerden arınmak isteyenlere yardım etsin. Amin.
