---
author: "Ömer Serdar Ören"
title: "Bildiğimiz Su Hakkında Bilmediğimiz Gerçekler (Video)"
date: "2013-10-09"
categories: 
  - "blog"
tags: 
  - "belgesel"
  - "bilim"
  - "su"
  - "yazilar"
cover-img: /assets/img/2013/10/damacana-su-bidon.jpg
share-img: /assets/img/2013/10/damacana-su-bidon.jpg
thumbnail-img: /assets/img/2013/10/damacana-su-bidon.jpg
---

Açıkçası suya karşı özel bir ilgim var. Güneş, ay ve yükselen burçlarımın hepsi su grubu burçlar. Üniversitede denizcilik üzerine eğitim aldım ve senelerim deniz üzerinde geçti. Her ne kadar bu bir kaç seneden sonra denize karadan bakmayı sevdiğimi anlasamda, denizin bende ayrı bir yeri var.

_Güncelleme_: Maalesef video ([https://vimeo.com/76283661](https://vimeo.com/76283661)) silinmiş. Neyse ki yazıda belgeselden aldığım notlar mevcut.

Geçen günlerde takip ettiğim sitelerin birinde su ile ilgili bir belgesel buldum. İlk izlemeye çalıştığımda on dakikadan sonra bir anda kapandı ve izlemeden bloguma ekledim. Dolayısıyla fikir beyan edemedim. An itibari ile izledikten sonra büyük bir zevkle bu satırları yazıyorum.

Aşağıda belgesel ile ilgili notlarımı ve düşüncelerimi bulacaksınız. Benim tavsiyem belgeseli dikkatle incelemeniz üzerine. Zira, ilk defa duyacağınız onlarca bilgi içermekte. Basit bir su molekülünün hayatımıza etkisi dudak uçurtacak nitelikte. Öyle ki; eğer negatif bir kişiliğimiz varsa, beş duyu ile şartlanmış yaşam şekillerimizin hayatımıza etkisinin pek de hoş olmamakta. Bazen “Sorun nerede?” diye sorarız ya kendimize işte; belki de aradığınız cevap bu videoda olabilir.

## Belgeselden notlarım

- Dünyada sudan daha yumuşak ve teslimiyetçi olup da sert ve güçlü olan şeyleri böylesine aşındırabilecek başka bir madde yoktur. Hiç bir şey suyu yenemez ama herkes onu ele geçirebilir.
- Suyun donma noktasının altında hacminin genişlemesi hala açıklanamamıştır. Soğutulunca tüm maddeler büzülür fakat sizin de bildiğiniz gibi su da tam tersi olur. Eskiden bu özellik sert kayaları parçalamak için kullanılırmış.
- Bilim insanları gözenek ve kılcal damarlardaki suyun inanılmaz miktarda basınç oluşturabildiğini keşfetmişler. Örneğin, bir tohum filizlenme anında ortalama 400 atmosfer basınca ulaşabiliyor. Bu da asfaltlara rağmen filizlenen bitkileri açıklıyor.
- Suyun kendine has özellikleri olmasaydı,gezegenimizde hayat olmazdı!
- Dünyada aynı anda katı, sıvı ve gaz halde bulunan tek madde sudur.
- Tüm sıvılar arasında yüzey gerilimi en fazla olan maddedir.
- Su var olan en güçlü çözücüdür.
- Onlarca atmosferlik basınca rağmen dev ağaçların gövdelerinde yükselebilir.
- Suyun hafızası var. Etrafından gelen etkileri alır ve kaydeder.
- Tıpkı beyin hücreleri gibi davranıyorlar. Adetlerimizde suya okuma vardır. Bir düşünün.
- Amerika, Irak ve Afganistan’da antibiyotik olarak su kullandı. 100 milyonda 1 atom yaradaki tüm bakterileri öldürmek için yeterli.
- Elektrik alanları, manyetik alanlar hatta insanların duygu ve düşünceleri suyu etkileyebiliyor.
- Yaşa bağlı olarak bir insan vücudunun %70 ile %90’ı sudan oluşmaktadır.
- Moleküler seviyede DNA’nın yapısını oluşturan SU’dur.
- “Ağır su”yun (Dötoryum 2 O ) keşfi hidrojen bombasının bulunmasına öncülük etti.
- Roraima/Venezuela’dan alınan bir su örneği sıradan bir sudan tam 40.000 kat daha aktif olduğu gözlenmiş.Bu durum medeniyetten uzak yerlerde yaşayan insanların hayat standartlarını arttırıyor. Yoksa biz mi daha iyi hayat standartlarına sahiptik?
- İnsanlar doğal ve fabrikasyon su arasındaki farkı anlayamaz ama hayvanlar her zaman kaynak sularını seçer.
- Yakın geçmişte suyun inanılmaz bir özelliği keşfedildi. SU YANABİLİYOR.
- Suyu çok hafif enerjilerle 10.000 (onbin) km uzaktan etkilemek bile mümkün.
- Gezegenimizde su bolluğuna rağmen toplam suyun %1’inden daha azı tatlı (içilebilir) sudur.
- Her sene içecek su bulunamaması nedeniyle savaşlarda ölenlerden 10 kat daha fazla kişi ölmektedir ve bunun yarısını çocuklar oluşturmaktadır.
- Suçluların küfür edilen yerlerde daha çok çıktığı bulunmuş. Küfürlü sözlerin suya etkileri videoda izlenebilir.
- Suyu iyi yönde en çok etkileyen sözcükler “sevgi” ve “şükran”.
Çıkardığım notlar bu kadar. Arada kendimi kaptırdığım için her şeyi yazamadım. Son olarak, Allah’ın bir başka mucizesi su hakkında çekilen bu belgeseli Türkçeye çeviren ve düzenleyen ekibe çok teşekkür ediyorum.
