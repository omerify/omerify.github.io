---
author: "Ömer Serdar Ören"
title: "Kasım 2021"
date: "2021-11-30"
categories: 
  - "blog"
tags: 
  - "kasim"
  - "kasim-2021"
  - "notlar"
  - "seyir-defteri"
  - "yazilar"
#cover-img: /assets/img/2021/11/
#share-img: /assets/img/2021/11/
#thumbnail-img: /assets/img/2021/11/
---

2021 yılının Kasım ayından kişisel notlar.

#### 5 Kasım 2021

- Bir kaç gün önce ziraat bankasından hesap açtırmak gibi bir hata yaptım. Kadıköy şubesindeki adam, kimliği aldı ve hesap cüzdanıyla geldi ve başka hiç bir şey istemedi. Bankamatik kartı sorduğum görevli, bizde bilgileriniz var göndeririz dedi. Neyse internet şubesinden nasıl olsa hallederim diye çok üstelemedim. Sonra akşam evde internet şubesine girmeye çalıştım, mümkün olmadı. Telefon bankacılığını kullanmak istedim, otomatik cevap sistemi bizde ürününüz yok diye müşteri temsilcisine bağlamadı. Sonra başka bir şubede internet şubesi açtırmaya gittim bir kaç evrak imzaladım. Yarım saat sonra şifre telefona gelecek dedi. Ama gelmedi. Sim kart blokesi varmış. Bankamatikten sim kart kaldırın diye sms geldi. Bankamatik kartım olmadığı için tekrar şubeye gittim bana blokeyi kaldırmak için yine bir evrak imzalattılar ve bir kaç dakika sonra internet şubesi için şifre geldi. Herhalde oldu diye düşünürken giriş için şifreyi girdiğimde tekrar sim kart blokeniz var dedi. Web sitelerine koskoca ‘Z kuşağı’ diye yazmışlar! Daha ‘y’ kuşağına bile geçememişler. En çok şubesi banka diye bir hesap açayım dedim ama hakikaten burnumdan getirdiler. Bu kadar beceriksizi bir araya toplamayı nasıl beceriyorlar gerçekten anlamıyorum. Bir de bu çalışanlara devlet yani biz maaş ödüyoruz.

#### 11 Kasım 2021

- Bugün telefonda bir çok alışveriş uygulamasından indirim bildirimi geldi. Ama gel gör ki, geçen ay aldığım şeyler şu an daha pahalı. Belki de bunda bugün doların 10 tl’ye ulaşmasının payı vardır. Yeni hayat felsefem almak değil, vermek!

#### 12 Kasım 2021

- Instagram’a baktığımda herkes mutlu; bir ben mi mutsuz ve sıradan hayat yaşıyorum diye düşündüğüm gibi, etrafa bakıp herkesin alım gücü ve keyfi yerinde; bir benim mi hayatım kayıyor diye sormaya başladım. Biri şu sosyal medya simülasyonunu durdursun. İyice tadı kaçtı!

#### 17 Kasım 2021

- Dolar bugün 10.50’yi geçti. İşler iyice sarpa sarıyor. Halk günden güne fakirleşiyor. Her sen muhteşem kasım indirimlerini yerine kasım bindirimlerine bıraktı. RTE her zamanki gibi üste çıkmaya çalışıyor. Türkiye’nin düşürüldüğü bu durum için birileri bedel ödemeli!

#### 19 Kasım 2021

- Telefonuma son bir haftadır defalarca ‘şahane cuma’ , ‘efsane kasım’ ve bilumum diğer indirim ilan adları adı altında bildirimler geliyor. Daha geçen ay aldığım ürünler bile daha ucuzdu. Gerçi dolar kuru 11.00’i bile geçmişken satıcılara suç bulmuyorum. Bence bu ay türk ticaret tarihine **EFSANE KASIM BİNDİRİMLERİ** adıyla geçecek. Enflasyon sebep, şemsiye de sonuç olacak.

#### 23 Kasım 2021

- Bu ay dolar kuru ayı oldu. Bugün 13.5 tl’yi gördü. 13.3’den dolar bozdum, sonra tl’ye güvenemedim ve tekrar dolar almaya karar verdim. Sadece 10-15 dk sonra dolar 12.80’lere düşmüştü. Altı üstü 300 dolar bozdurmuştum ve 11 dolar civarı kazancım oldu. Aklıma milyonlarca dolarlarla işlem yapanlar ve geleceğimizin nasıl eridiği geldi. Fazladan aldığım 11 dolar acayip zoruma gitti. Allah yardımcımız olsun. Amin.

#### 28 Kasım 2021

- Bugün paraya kıydım bir kaç pc ekipmanı aldım. Her şeye o kadar hızlı zam geliyor ki şimdi almasam, sonra çok daha zor olacak gibi geldi.
- Rüya aleminin gerçek, normal hayatı ise hayal alemi gibi düşünme fırsatı buldum ve oldukça garip hissettirdi. Rüya aleminin ‘ruh boyutuna’ hitap ettiğini düşünürsek, asıl ait olduğumuz yer orası olabilir mi?

#### 30 Kasım 2021

- Dolar bugün 13.50’ye kadar dayandı. Her şeye zam geliyor. Doksanlı yıllara geri döndük. Doları, altını, malı, evi arabası olanlarda gözlemlediğim bir durum var. Hepsi zenginleştiğini zannediyor. Buna biraz ben de dahilim. Ama geri çekilip mantıklı bakmaya çalıştığımda keşfettiğim bir ‘**Zenginlik Mastürbasyonu**‘ durumu var. Bence olan ve olacak olanları açıklayan en çarpıcı tanım bu! Bir süre zevk verecek; sonra hepimizi bekleyen yoksunluk, yoksulluk, mal ve hizmetlere ulaşamama, toplumsal ve kişisel patlamalar vs. bir sürü felaket kapımızı çalacak. En azından ben böyle düşünüyorum.
