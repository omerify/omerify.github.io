---
author: "Ömer Serdar Ören"
title: "Haziran 2025"
date: "2025-06-30"
categories: 
  - "blog"
tags: 
  - "notlar"
  - "haziran"
  - "haziran-2025"
  - "seyir-defteri"
  - "yazilar"
cover-img: /assets/img/2025/06/ihlamur-agac-yesil-atasehir-20250610.jpg
share-img: /assets/img/2025/06/ihlamur-agac-yesil-atasehir-20250610.jpg
thumbnail-img: /assets/img/2025/06/ihlamur-agac-yesil-atasehir-20250610.jpg
---

2025 yılının Haziran ayından kişisel notlar.

#### 1 Haziran 2025

- Haziran ayına hızlı başladık. Ukranya, Rusya'ya yüzlerce mini iha ile saldırıp 40 savaş uçağını vurmuş. Rusya'nın Pearl Harbour'u diyorlar. Yarın İstanbul'da yapılacak barış görüşmeleri öncesi oldukça manidar.
- Güneş'de patlamalar olmuş ve çok şiddetli bir koronel atımın dünyaya 24-48 saat içinde ulaşması bekleniyormuş.
- Bugün yine ai ile ilgili videoları ağzım açık izledim. Son 2-3 senedir ağzımız açık izliyoruz ama biz izlerken atı alan üsküdarı geçiyor. Bir şey yapmalı ama ne? Bu arada Apple'ın yapay zeka alanında bu kadar sessiz olması da dikkatimi çekti. Google, OpenAI, Microsoft, Çinliler vs dört nala ürünler çıkartırken Apple'dan ciddi bir ürün veya hizmet gelmemesinin nedeni ne olabilir! Teknoloji uzmanı değilim ama halktan biri olarak, eğer bu seneki iPhonelarla birlikte işe yarar yapay zeka teknolojileri tanıtmazlarsa alarm zilleri bu sefer Apple için çalabilir kanısındayım. Google ve OpenAI'ın yapay zeka planları için aylık 250-200 dolar ödeyen milyonlar varken, insanlara 3-4 senede bir 800 dolara iPhone satmak da bir yere kadar.

#### 2 Haziran 2025

- İzmir'de kıyamet kopuyor. Diske bağlı sendikalar galiba 80bin maaş istiyormuş ama belediye 70bin veriyormuş diye greve gitmişler. Başkan Cemil Tugay vatandaşlarla birlikte çöpleri toplamaya başlamış. Bazı noktalarda çöpleri toplayan vatandaşlara saldırmışlar. Valinin bile maaşı 77 binmiş. Yapılması gereken belli ama düzeltilmesi gereken o kadar şey var ki nereden tutsan elinde kalıyor.

#### 3 Haziran 2025

- Bugün enflasyon rakamları açıklantı. Tayyipçi kuruma göre senelik %35 (aylık 1.53) ENAG'a göre %71  (aylık 3.66). Bu oranlara göre emekli ve memurların enflasyon maaş farkı %15 civarı olması bekleniyormuş. Tepe tepe harcasınlar.

#### 4 Haziran 2025

- Akp yani rte ve yandaşları bayram öncesi 19bin suçluyu serbest bıraktı. Hapisaneler kapasitelerinin üstünde olduğu için her türlü şeyi bahane edip suçluları dışarı salıyorlar. BU sefer de bayram bahane oldu.
- Son haftalarda herkesin trafik cezalarından şikayet ettiği bu günlerde akpnin içişleri bakanı olan şahıs her 30 km de bir radar olduğunu söylemiş. Bayramda arabayla bir yerlere gitmek isteyenler gaza basarken ayakları titreyebilir.
- İzmir'de beledeyi işçilerinin 1 hafta süren grevi sona ermiş. Böylece insanlar akp gibi chp nin de bir işe yaramayacağını daha net görmüş oldu.

#### 5 Haziran 2025

- Netflix, tr fiyatlarına yine zam yapmış. Planlar 190, 290, 380 tl olmuuş.
- Bugün arefe günü. Arafatta kim bilir neler yaşanıyor. Biz de buralarda sürünmeye devam. Buralarda bayram var mı yok mu belli bile değil.

#### 6 Haziran 2025

- Bugün hac bayramının 1.günü. 
- Dünya Trump'la Elon'un kapışmasını izliyor. Bana biraz danışıklı dövüş gibi ama artık neyin gerçek neyin yalan olduğunu anlayamıyorum.
- Gümüş ve platinde acayip yükselişler var. Parası olan para kazanmaya devam ediyor.
- Chp'lileri hapse gönderen tayyip rejimi bu yetmezmiş gibi gözaltına alınanları savaş suçlusu gibi sıraya dizip kameralara kaydediyor. Tabiki rejimin aparatlarına servis ediyorlar. Türk milletini, askerini, polisini pusu kurup katleden teröristlere bile yapmadıkları muameleyi muhaliflere yapıyorlar. Sanırım bundan dolayı Özgür Özel dün çok sert bir konuşma yapmış. O görüntüyü kim servis edilmesini istemişse, milletin onun yakasından tutup yere vurduğunu göre kadar bana huzur yok minvalinde açıklama yapmış. Devamında özetle akp rejimi böyle devam ederse bir daha dağılmamak üzere toplanırız diyor... Bakalım işin sonu nereye varacak.

#### 7 Haziran 2025

- Bayramın 2. günü.
- Bugün tekrar wordpresse geçiş yaptım. Github pages Jekyll fena değil ama istediğim kadar da esnek değil. Bir kaç wordpress denedikten sonra duruma göre belki geri dönerim.
- Elon Musk, Trump'ı epstein dosyasında adının olduğu yani pedofili ile suçlayan bir tweet atmıştı. Silmiş. Al birini vur ötekine.

#### 8 Haziran 2025

- Hac Bayramının 3. günü.
- Kolombiya'da sağcı olduğu söylenen cb adayı Miguel Uribe başından vurulmuş. Ayrıca 7 büyüklüğünde deprem olmuş. Ülke bir çok açıdan sallanıyor. Bizle yarışır.
- Ne kadar saçma bir insanım. Dün siteyi wordpresse taşımıştım bugün yine github'a geri döndüm. Saçmalık.
- Los Angeles'de anti-trump gösterilerinde halk ayaklanmış. Ortalığı yakıp yıkıyorlar. Ulusal muhafızlar sahaya inmiş.

#### 9 Haziran 2025

- Bugün bayramın son günü.
- Manisa büyükşehir belediye başkanı Ferdi Zeyrek elektrik akımına kapıldığı için bir kaç gündür yoğun bakımdaydı. Ölmüş.
- İsrail'in Gazze Şeridi'ne yönelik saldırıları devam ediyor ve senelerdir olduğu gibi herkes izlemeye devam ediyor. Son 24 saatte 47 kişinin daha hayatını kaybetmiş. Ayrıca, Gazze'ye yardım götüren ve ablukayı kırmaya çalışan "Madleen" adlı tekneye İsrail güçlerince müdahale edilmiş ve 2'si Türk 14 kişi gözaltına alınmış.
- Apple'ın wwdc 2025 etkinliğine baktım. Genel olarak çok boş geçmiş gibi. İşletim sistemlerini artık yıl numarasına göre adlandıracaklarmış. Apple ekosistemine liquid glass makyajı gelecekmiş. Bu arada AI dememek için yemin etmiş gibiler. Apple intelligence, visual intelligence gibi bazı şeylerle ai kelimesini es geçmeye devam ediyorlar. Yarışta geride kalınca algıya oynuyorlar ama nereye kadar.

#### 10 Haziran 2025

- Avusturya'nın Graz kentindeki bir ortaokula silahlı saldırı gerçekleşmiş. Saldırgan dahil en az 10 kişi öldüğü söyleniyor.
- Abd'de göçmen isyanı yayılıyormuş. Trump 2000 tane daha ulusal muhafızı sokaklara salmış. Henüz sosyal medyada pikachu'yu göremedim.
- Halk TV Yönetim kurulu başkanı Cafer Mahiroğlu hakkında yakalama kararı verilmiş. Cafer Mahiroğlu hakkında suç örgütü kurma yönetme ve ihaleye fesat karıştırma suçlamaları ileri sürülüyor. Muhalif siyasiler, gazeteciler, iş adamları, tv kanalları, dernekler, vakıflar, insanlar vs. sıra böyle gidecek gibi.
- Dün vefat eden Manisa Belediye başkanı Ferdi Zeyrek bugün defnedildi. Tv'den izlediğim kadarıyla Manisa halkı başkanını çok seviyormuş. Tüm Manisa orada gibiydi. Allah rahmet eylesin.
- Türkiye'de bankalarda 1 milyon tl bulunduranların sayısı 2.3 milyonu geçmiş. Zaten böyle giderse eskiden olduğu gibi bir dünya trilyonerimiz de olabilir.
- Bugün google gemini pro 5 tb planına geçtim. Artık yapay zekaya daha fazla ağırlık vereceğim.

#### 11 Haziran 2025

- Ümit Özdağ'ın mahkemesi vardı. Tayyip yargısı halkı kin ve düşmanlığa tahrik ettiği gerekçesiyle tutukluğunun devamını karar verdi.
- Bugün gördüğüm en ilginç haber IQ'su 79'un altında olanların artık ehliyet alamayacağıydı. Ne kadar doğru bilmiyorum ama başka şeyler de yapmamaları gerekiyor diye düşünüyorum.
- Elon Musk'ın efeliği 1 hafta bile sürmedi. Trump'la girdiği söz dalaşı sonrası başına geleceklerden korktuğu için R yapmanın tarihini yazıyor manipülatör bozuntusu. Para nelere kadir...

![](/assets/img/2025/06/pisman-elon-musk-tweet-11-haziran-2025.jpeg)

#### 12 Haziran 2025

- Hindistan'ın Ahmedabad Havalaanı'nda yolcu uçağı düştü. Uçakta 232 yolcu ve 12 kabin görevlisi varmış. Kazadan 2 kişinin kurtulduğu geri kalan 242 kişinin ise öldüğü söyleniyor.
- İran-İsrail/ABD gerilimi söyleniyor. Tüm dünyada her an savaş çıkabileği tedirginliği var. Daha doğrusu abd/israil, İran'daki nükleer tesisleri bombalayacakmış sanırım. Birleşmiş milletlere bağlı uluslararası atom enerjisi kurumu İran'ın nükleer yükümlülüklere uymadığını kararını 19 oyla almış. 3 üye (Rusya, Çin ve Burkina Faso) karşı oy kullanmış, 11 üye çekimser kalmış ve 2 üye de oylamaya katılmamış. Minareyi çalan kılıfı hazırlar.

#### 13 Haziran 2025

- Daha dün yazmıştım ve bugün gerçekleşti. İsrail, İran'da bir nükleer tesisi ve üst düzey askeri yetkilileri hedef alan hava saldırıları düzenledi. Saldırılarda aralarında bilim insanlarının da bulunduğu çok sayıda kişinin hayatını kaybetti. İran dini lideri hamaney, İsrail kendisi için acılı bir son hazırladı minvalinde bir şeyler söyledi. İki taraflı tehditler havada uçuşuyor tabii ki. Abd destek vermedik ama haberimiz var diyor ama tüm dünya abd desteğiyle olduğunu biliyor. Akşam saatlerinde ise İran'ın İsrail'i vurduğu haberleri geldi. İnsanların aklında bir sürü soru var. İran'dan sonra sıra kimde? Kürdistan kurulması için mi yapılıyor? Bu savaş 3. dünya savaşının resmi başlama tarihi mi olacak? vs. Neler olacak bilmiyorum ama olacak olan her zaman olduğu gibi masumların zararına olacak gibi duruyor.
- İsrail başlattığı operasyona 'Yükselen Aslan' adı vermiş.
- İran ise akşam başlattığı operasyona 'Gerçek Vaad 3' adı vermiş.
- Youtube'da ap'nin kanalında akşam İran'ın Tel Aviv'e yaptığı füze saldırısını canlı yayında izledim. Ne kadar saçma günlerden geçiyoruz.
- Bizim hükümet güçlü bir şekilde kınamış. İsraili kınaya kınaya bir hal oldular zaten.

#### 14 Haziran 2025

- Bugün İran-İsrail savaşında ortada tehditler, yapay zekayla oluşturulmuş görseller, havada uçuşuyor. Ayrıca İran'ın Hürmüz boğazını kapattığı haberlerini gördüm ama teyit edemedim. Öyle bir şey olursa petrol fiyatları 150 dolarlara kadar bile çıkabilir diye tahmin ediyorum. Kimileri İran'daki molla rejimi artık sona geldi ve İran bölünecek diyor, kimileri ise İsrail'in sonu yaklaştı diyor. Herkes bir şeyler söylüyor. Dezenfermasyon hat safhada. Bu işin nereye evrileceği ve nükleer füzlerin sahneye çıkığ çıkmayacağı hakkında hiç bir tahminim yok. Ama sıradaki hedefin Türkiye olduğundan şüphem yok.
- İran-İsrail savaşı ile ilgili olarak bugün ilginç bir şey dinledim. Dünyada devletlerin artan borç yükü nedeniyle para sisteminin değişmesi için bu savaşın bahane edileceğini dillendirenler var. Bana pek uzak ihtimal gelmedi. Çünkü savaşlar bir sebep değil sonuçtur. Ve genellikle gerçek sebepler halklardan gizlenir. Çünkü halkların beynini kullanma sorunu vardır. Koyun olmak, güdülmek, düşünmemek, başkalarını suçlamak ve sorumluluk almamak her zaman daha kolaydır.

#### 15 Haziran 2025

- Haziran'ın ilk yarısı bitirdik ve havalar oldukça iyi gidiyor. Geçen seneye göre cennet gibi. Biraz serin, bazen güneşle birlikte hafif yakıcı ama sert yaz sıcağı henüz yüzümüze vurmadı. MaşaAllah diyelim.
- İran'ın fırlattığı balistik midir hipersonik midir nedir tam bilmiyorum ama onlarca füze sosyal medyada alkışla karşılandı. En azından türkler tarafından. Demir kubbenin o kadar da iyi olmadığı konuşuluyor. Acaba bu saldırıların yapılmasına izin verenler mi var diye düşünmeden edemiyorum İsrail Enerji Bakanı Eli Cohen, "İsrail'de yıkılan her binaya karşılık Tahran ve İran'da 100 bina yıkılacak." tehdidini savurmuş. Bu arada İsrail, Abd'ye birlikte hareket etmek için resmi talepte bulunduğu söyleniyor. Hatta İsrail'in istihbarat şefi istifa etmiş. Sebebin füze sayısı hakkında istihbaratın yanlış olması söyleniyor. Trump'ın açıklamaları ne kadar ciddiye alınır bilmiyorum ama yakında İsrail ile İran arasında barış olacak demiş. Her şey çok saçma ilerliyor. Bir şeyler dönüyor ama benim kabiliyetim anlamaya yetmiyor.

#### 16 Haziran 2025

- Haftasonu dünyanın en çok korktuğu ve nükleer potansiyel içeren savaşlardan biri olan İran-İsrail birbirine bomba yağdırdı ve bugün yani pazartesi sanki hiç bir şey olmamış gibi piyasalar yükseldi, altın ve petrol düştü. Çok saçma değil mi?

#### 17 Haziran 2025

- Bugün 5 aya yakın sebepsiz yere, sadece birileri istedi diye içerde olan Ümit Özdağ'ın tutukluluğu kaldırılmış. Daha beraat etmemiş ama buna rağmen insanlar Özdağ'a kavuştuu için çok mutlu. İnsanlar, zaten olması gereken şey olunca sevenicek hale geldiler. Ne kadar saçma bir ülke değil mi? BU arada 'saçma' son zamanlarda favori sözcüğüm oldu galiba.
- Dün çok önemli bir şeyi kaçrımışım İsrail tarafı yani Trump Tahran'ı derhal boşaltın demiş, İran tarafıda Tel Aviv'i boşaltın uyarı yapmış. Bunun anlamı tabii ki nükleer bomba. Ama ilk kim cesaret edecek ya da edebilecek mi, göreceğiz. Her iki taraftan tehditler devam ediyor. 
- Trump İran'ı uyarmış, ön koşulsuz teslim ol diye.
- Çin'den İran'a askeri yardım dolu uçak gittiği söyleniyor.
- Bugün Hürmüz boğazında 2 petrol tankerinin çatıştığı ve yanmakta olduğu haberleri var ama teyitli değil. Ayrıca yine Hürmüz civari bir limandan patlama haberi gördüm ama ne kadar doğru bilemeyeceğim. Çünkü ajanslarda böyle haberler göremedim. Tweet akışında denk geldim. Brent petrolde (76 dolar) %4'yakın bir artış gözüküyor.

#### 18 Haziran 2025

- Dünya kadar malın olacağına fındık kadar ... olsun deyimini anımsatan derin talu isimli birinin sosyal medya mesajı oldukça gündemdeydi.
- İran-İsrail savaşı, karşılıklı tehditler, trump'ın saçmalamaları devam ediyor. Herkes delirmiş gibi.
- İzmir metrosunda sigara içtiği için uyaran güvenlik görevlisini döverek oldürmüş bir mahlukat. 4 çocuğu yetim kalmış güvenlik görevlisinin. Daha önce de sigara içtiği için başkalarıyla tartışmış hapse girip çıkmış. Bu ülkede adalet olsa herkesin gözü önünde asılıp çöplüğe atıldığını görürdük.

#### 19 Haziran 2025

- Mescid-i Aksa tamamiyle kapatılmış. Daha önce ibadete kapatıldığı zamanlar olmuştu ama ilk defa tamamiyle kapatıldığı söyleniyor. Akıllarda Aksa'nın bombalanıp bombalanmayacağı sorusu oluştu.
- Trump, abd'ye satın ya da kapatırım dediği TikTok için verilen süre bugün dolmuştu 90 gün daha uzatmışlar. Senin başında kapatılmıştı. 6 ay oldu hala aynı yerdeler. Şimdi 3 ay daha eklendi yine aynı yerdeler.

#### 20 Haziran 2025

- Mama lobisine operasyon yapılmış. Bazıları köpektapar olan kedi-köpek severlerden topladığı 25 milyon lirayı ezdikleri söyleniyor.
- İmamoğlu'nun avukatını da tutuklamışlar. Anladığım kadarıyla çok iyi savunmuş, iftiraları ortaya çıkardığı için tutuklamışlar hem usulsüz şekilde.
- Bugün okullar yaz tatiline girdi. Her yerde ergen vardı. Hiç hoş değildi. Bu arada okullarda serbest kıyafet uygulaması kaldırılmış. Eskiden olduğu gibi forma uygulamasına dönülecekmiş.
- Benzine 1.5 mazon 3.3 tl zam gelecekmiş. Uçuşa devamke.

#### 21 Haziran 2025

- Bugün senenin en uzun günü. Artık hafif hafif günler kısalmaya başlayacak. 21 eylülden sonra da hızlanacak.
- Sosyal medyada ve magazin gündeminde oldukça popüler olan Nihal-Bahar Candan kardeşlerden Nihal aneroksiya nedeniyle ölmüş. Kızcağıza üzüldüm.
- Alman CDU partisinden Roderich Kiesewetter: İsrail'in güvenliğini canımız pahasına savunmaya hazırız demiş. Hepinizin gebermenizi diliyorum.
- Fatih Altaylı'yı gözaltına almışlar. Sanırım rte ye hakaret etmiş.
- Penfest 2025'e katılmak için kayıt oldum.

#### 22 Haziran 2025

- Nihayet olmaması gereken şey hatta bazılarının pandoranın kutusu açılır dediği şey oldu ve İsrail-İran savaşının 10. gününde ABD savaş uçakları, İran’ın Fordo, Natanz ve İsfahan nükleer tesislerine saldırdı. Trump saldırılar sonrasında kameralara İran'ın nükleer tesisleri artık yok, ya barış olur ya da daha büyük saldırılar demiş. Bakalım kutudan neler çıkacak.
- Dün Fatih Altaylı gözaltına alındı demiştim, bugün tutuklandı. Tutuklanmasına neden olan konuşmayı dinledim. Rte nin yardakçıları insanları korku verme nedeniyle hiç bir sebep olmadan tutukladı. Tarihi olaylardan bahseden Altaylı, halkın padişahı öldürdüğünden bahsetmiş. Birileri üstüne alınmış. Neden acaba?
- İran meclisi HÜrmüz Boğazı'nuın kapatılmasını onaylamış. Hameney'in kararı onaylaması bekleniyormuş. Onaylanırsa petrol fiyatları 150 dolarları bulabilir diyorlar. Bunun yanında savaşa olan etkisi veya yeni bir cephe açılıp açılmayacağını zaman gösterecek.
- ABD dışişleri bakanlığı, Türkiye’deki vatandaşları ve personelleri için güvenlik uyarısı yayınlamış. Genelde böyle uyarılardan sonra Türkiye'de bir şeyler oluyor.
- Yemen de İran tarafında savaşa girebilir. Askeri sözcü gemilerinizi karasularımızdan uzak tutun demiş.
- Çin ve Kuzey Kore'den de İran yanlı açıklamalar yapılıyor. Herkes saflarını belli ediyor gibi.
- Maldivlerde açıklama yapmış. İsrail pasaportu sahiplerinin ülkeye girişi yasaklanmış.

#### 23 Haziran 2025

- Her internete girdiğimde yeni bir haber karşıma çıkıyor. Herşey o kadar hızlı gelişiyor ki yetişmekte ve olayların nereye evrildiğini anlamakta güçlük çekiyorum. Bir de herkes 'demiştim oldu' tadında paylaşımlar yapıyor. Meğer ne kadar çok akıllı ve stratejik düşünen insanlarımız varmış. Kendimi aptal gibi hissediyorum desem yeridir. Eğer olaylar gerçek bir dünya savaşına dönüşürse ne yapılması ya da ne düşünülmesi gerektiği konusunda neredeyse hiç bir fikrim yok.
- Haftasonu abd'nin iran'a saldırısı sonrası herkesin beklediği petrol fiyatlarında ve emtiada yükseliş olmadı. Sanki daha dün abd irana saldırmamış gibi. Dünyada çok acayip ekonomik saçmalıklar var.
- İsrail'in açıklamasına göre İran'dan fırlatılan füze Kudüs'e isabet etmiş. Mescidi Aksa yı yıkmak için alıştırmalar başladı mı?

#### 24 Haziran 2025

- Trump, artık iran nükleer silah üretemez savaş bitti, dağılabilirsiniz diye açıklama yaptı. Hemen ardından füzeler ateşlendi. Sonra İsrail tarafından tehditler başladı. Yapacağınız savaşı si...
- İran'ın katar daki abd üssüne yaptığı füze saldırısı için trump, iran bize haber verdiği için teşekkür ederim demiş. Bu ne bu!
- Muharrem İnce tekrar chp'ye katılmış. Memleket partisi off.

#### 25 Haziran 2025

- Bugün yine İran-İsrail arasında ateşkes olmuş, yanılmıyorsam.
- Fenerbahçe, türkiye basketbol süper liginde en son beşiktaşa çakarak şampiyon oldu.

#### 26 Haziran 2025

- İran-İsrail savaşında ateşkes devam ediyor. İran kendini kazanan ilan etmiş.
- Bu aralar yine dolma kalemlere meyil etmeye başladım. Videolar falan izliyorum. Bana asmr gibi geliyor.
- Siyasette chp-kayyum-kılıçdaroğlu üçgeninde fırtınalar kopuyor. Rtenin de istediği bu sanırım. 30 Haziran'da ne olacak bir çok kişi merakla bekliyor. En mantıklı açıklama Özgür Özel'den geldi bence. Sonuç değil, süreç odaklı bir operasyon minvalindeki açıklaması bazı şeylerin farkında olduklarını hissettiriyor ama bu operasyonun üstesinden nasıl geleceklerini kestiremiyorum.
- Haberlerde bir günde 3 kişinin kene nedeniyle öldüğünü gördüm. Artık her yerde kene var. Yaz aylarının belası.

#### 27 Haziran 2025

- Bugün cuma hutbesinde kamu hakkı üzerindeydi. Kısaca kamu hakkı yiyenlerin cehennemlik olduğu üzerine eğilmişler. Şarşırdım doğrusu.

#### 28 Haziran 2025

- Bugün yine yapay zekaya sardım. Her söylediğimi itirazsız yapması harika. Eğer bu teknoloji böyle devam ederse, insanların en iyi dostu makineler olabilir. Çünkü nefis her zaman kolayı seçer.

#### 29 Haziran 2025

- İçimden bir ses dünya halkları olarak koşar adım büyük bir felakete yaklaşıyoruz diyor. Belki de kişi kendinden bilir işi atasözünde olduğu gibi sadece benim için de geçerli olabilir.

#### 30 Haziran 2025

- Nihayet bir ay daha bitti. Geçen seneki Haziran'a göre sıcaklık daha azdı hatta bazen serin ve ferahlatıcıydı. Ama manevi atmosfer geçeb seneye göre çok gergindi. Sanki daha da gerilecek gibi.
- Günlerdir herksin meşgul olduğu CHP kurultay davası 8 Eylül'e ertelendi. Normalde mahkemenin direk reddetmesi gereken dava uzadıkça uzuyor. Hakimlerin çoğunun ve savcıların topunun...
- Yaz ayıyla birlikte yangın haberleri artmaya başladı. İzmir, Hatay ve Manisa'dan kötü haberler geliyor.