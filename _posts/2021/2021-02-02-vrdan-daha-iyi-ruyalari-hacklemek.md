---
author: "Ömer Serdar Ören"
title: "VR’dan daha iyi: Rüyaları Hacklemek"
date: "2021-02-02"
categories: 
  - "blog"
tags: 
  - "acik-kaynak"
  - "bilim"
  - "hack"
  - "lusid-ruya"
  - "berrak-ruya"
  - "seffaf-ruya"
  - "ruya"
  - "uyku"
  - "yazilar"
#cover-img: /assets/img/2021/02/
#share-img: /assets/img/2021/02/
#thumbnail-img: /assets/img/2021/02/
---

Bazıları her ne kadar rüyaların hayatımıza etki etmediğini söylese ve umursamadan yaşantısına devam etse de, **MIT**‘de küçük bir ekip aksini düşünüyor ve rüyaların değerini kanıtlamak için bilinçaltını araştırabilen teknolojiler üzerine çalıyor.

<https://www.youtube.com/watch?v=joYEbU2R57Q>

2017’de kurulan **MIT Dream Lab**‘daki bir araştırmacı ekibi, hayallerinizin içeriği üzerinde size yeni bir kontrol sağlaması da dahil olmak üzere çeşitli şekillerde **rüyaları izleyip etkileşimde bulunabilen açık kaynaklı bir giyilebilir cihaz** üzerinde [çalışıyor](https://onezero.medium.com/an-mit-lab-is-building-devices-to-hack-your-dreams-d1a10ff932e3).

Bunu yapmak için, 2017 yılında MIT’nin Media Lab Fluid Interfaces Group’un bir bölümü olarak kurulan Dream Lab, _**rüyaların** sadece rastgele zihin bulanıklığı değil, **güçlendirildiğinde**, **değiştirildiğinde** veya ‘**hacklendiğinde**‘ daha derin bilinç düzeylerine erişim noktası olarak kullanılarak uyanık hayatımız üzerine olumlu etkileri olabileceğini düşünüyorlar. Bu doğrultuda **rüyaları çeşitli şekillerde izleyen ve etkileşimde bulunan yeni ve açık kaynaklı giyilebilir cihazlar geliştiriyor.**_

Giyilebilir eldiven benzeri cihaz [Dormio](https://www.media.mit.edu/projects/sleep-creativity/overview/)‘yu geliştiren ekipten **Dr. Horowitz:** “_Hafıza artırma, yaratıcılık geliştirme, ertesi gün ruh halinizi iyileştirme veya performansını iyileştirmek için geceleri yapabileceğiniz uygulanabilir şeyler var._” şeklinde açıklama yapıyor.

**Dormio**‘dan bahsetmek gerekirse **hipnagojiden** (uykuya dalmadan hemen önceki yarı bilinçli hal) yararlanarak yaratıcılığınızı artırmaya amaçlayan **eldiven benzeri giyilebilir cihaz**. Dormio, kullanıcılara akıcı düşünme ve özgür çağrışımlara erişim sağlamak için bu geçiş durumunu genişletmeye, etkilemeye ve yakalamaya yardımcı olur.

Daha önce söylediğim gibi cihaz açık kaynak ve [Github](https://github.com/tomasero/openSleep)‘da bulunan bio-sinyal izleme yazılımını kullanarak herkesin teorikte kendi Dormio eldivenini yapması mümkün.

Kulağa oldukça güzel gelen bir nevi ‘**Rüyaları Hackleme**’nin gerçek hayata faydası bir tarafa istediğimiz her şeyi yapabildiğimizi veya olabildiğimizi düşünebiliyor musunuz. Çocukken rüyanın içinde rüyada olduğumu (**Lüsid Rüya**) anladığım zamanlar olurdu. Bir süre devam ettirebilirken çoğu zaman yarım kalan. Şimdi bu durumu uzunca bir süre ve bilinçli bir şekilde yapabilme kabiliyetine teknolojinin yardıma koştuğu bir geleceğe doğru ilerliyoruz. En azından bu yönde çalışmalar var. Üstelik çoğu zaman bilimin ihtiyaç duyduğu objektif, tartışılmaz ve ölçülebilir verilerin oldukça muallak olduğu bir alanda. Bence bir gün bilim-ruhla birleştiğinde karşılaşacaklarımız daha önce hayal edilemeyen şeyler olacak.

Eğer konu ilginizi çekiyor ve daha çok bilgi almak istiyorsanız kaynaklardaki bağlantıları takip edebilirsiniz.

***

**Kaynaklar:**

- [https://www.media.mit.edu/projects/sleep-creativity/overview/](https://www.media.mit.edu/projects/sleep-creativity/overview/)
- [https://onezero.medium.com/an-mit-lab-is-building-devices-to-hack-your-dreams-d1a10ff932e3](https://www.media.mit.edu/projects/sleep-creativity/overview/)
- [https://elemental.medium.com/scientists-want-you-to-lucid-dream-7d76eb3f0858](https://www.media.mit.edu/projects/sleep-creativity/overview/)
- [https://futurism.com/mit-scientists-devices-hack-dreams](https://www.media.mit.edu/projects/sleep-creativity/overview/)
- [https://github.com/tomasero/openSleep](https://www.media.mit.edu/projects/sleep-creativity/overview/)
