---
author: "Ömer Serdar Ören"
title: "Mart 2025"
date: "2025-03-31"
categories: 
  - "blog"
tags: 
  - "notlar"
  - "mart"
  - "mart-2025"
  - "seyir-defteri"
  - "yazilar"
cover-img: /assets/img/2025/03/ekran-resmi-chp-sarachane-youtube-canli-2025-03-21-2.jpeg
share-img: /assets/img/2025/03/ekran-resmi-chp-sarachane-youtube-canli-2025-03-21-2.jpeg
thumbnail-img: /assets/img/2025/03/ekran-resmi-chp-sarachane-youtube-canli-2025-03-21-2.jpeg
---

2025 yılının Mart ayından kişisel notlar.

#### 1 Mart 2025

- Dünyada ve Türkiye'de hıyanet, hırsızlık, zalimlik, azgınlık ve zulüm almış başını giderken nihayet güzel bir şey oldu. Rahmet ayı Ramazan'a nihayet kavuştuk. Allah (celle celalühü) tüm isteyenleri bu ayda affedilenlerden olmayı nasib etmedi duasıyla. Amin.

#### 2 Mart 2025

- Çocukluğumun şarkıcıları birer birer ölüyor. Bugün de Edip Akbayram ölmüş. Bakalım sıra kimde, belki de bendedir.
- Trump, abd kripto para alacak diyr tweet atmış. Kriptolar uçuşa geçti. Bence elon denen manipülatörün bulduğu insanları soymanın yeni yoluna trump'ta girdi. Ne kadar haklı olduğumu zaman gösterecek...

#### 3 Mart 2025

- Tv pek izlemem ama sabah haberlerde Balıkesir'in eski akp'li başkanın seçimlerden 1 ay önce 590 milyon tl'ye ithal ağaç aldığını gördüm. Ne yalan söyleyeyim bunlar nasıl can verecek çok merak ediyorum.

#### 4 Mart 2025

- Google'ın Chrome'de uBlock Origin uzantısını engellemesiyle beraber Firefox'a geçtim. Diğer açık kaynaklı çözümleri de araştırmaya başladım.
- **Susmak erdemdir.** Bu sözü _beynimin_ düşünen kısmının en çok görünen yerine altın harflerle asmak isterdim.

#### 7 Mart 2025

- 40 tl'ye 3 çeşit yemek veren İbb'nin kent lokantalarını övdüğü için 'gizli reklam' gerekçesiyle ticaret bakanlığı soruşturma açmış. (not: tavuk dönercilerde bile sadece ayran 45 tl) Kent lokantaları İbb'nin, yanılmıyorsam bunun anlamı bu lokantaların sahibi devlet. Köpüler, otoyollar, togg, baykar vs. hepsi işletme. Eğer bunu şikayet edenin derdi gizli reklam olsaydı tüm bunları yıllardır herkes sosyal medya hesabında paylaşıyor, videolar çekiyor. Söyleyecek bir şey yok.

#### 8 Mart 2025

- Cortical Labs, insan kök hücrelerinden üretilen nöronlarla çalışan dünyanın ilk ticari biyolojik bilgisayarı CL1'i piyasaya [sürmüş](https://www.donanimhaber.com/dunyanin-ilk-sentetik-biyolojik-zekasi-tanitildi--188618). CL1, ilk **sentetik biyolojik zeka** olarak tarihe geçmiş oldu. Bu işin sonu pek iyi bir yere gitmiyor gibi...

#### 10 Mart 2025

- Geçen günlerde ikinci telefon olarak aldığım yenilenmiş iPhone'un en özlediğim özelliği face id olduğunu anladım. Yaklaşım 1.5 senedir Samsung kullanan biri olarak androidden gayet memnunum ve değiştirmeyi düşünmüyorum ama face id kadar iyi bir sisteme sahip değiller. En azından benim için öyle.

- Bugün piyasalar darma duman. Hisseler (özellikle abd), altın, gümüş, kriptolar (çökmüş durumda), emtialar falan her yer kıpkırmızı. Acaba ne oldu da böyle oldu. Son zamanlarda parası olanlar ne yapacağını şarşırmış durumda olabilir mi?

#### 15 Mart 2025

- Bu milletin sorununu buldum sanırım. Zalimliğe merhamet etmesi ki bu da aslında kendi başına zalimlik.
- Bugün Resmi Gazete'de yayımlanan karar ile kuyumcularda kesme altın satışı yasaklanmış. Diğer altınlarda işçilik farkı çok diye bunu satıyorlardı ama akp hükümeti her gün başka bir kötülükle karşımıza çıkmayı başarıyor.

#### 18 Mart 2025

- Neredeyse son bir haftadır devam eden yalancı bahar artık bitti. Bugün hava 5 derecelere kadar düştü.
- Terörist israil yine ateşkesi bozup Gazze'ye saldırmış. Yüzlerce sivil kayıptan bahsediliyor. Bizim dinciler yakında pazar sporuna tekrar başlar.
- Bankadan fiziki olmayan 'hayali' altın alımına binde 2 kambiyo vergisi gelmiş.
- Ekrem İmamoğlu'nun diplomasını iptal etmişler. Artık tr'de yeni bir sayfa açılıyor. Bakalım sayfaların rengi ne olacak.

#### 19 Mart 2025

- Bugün artık Türkiye yeni bir evreye geçti. Bugünden sonra çok ilginç bir sürece gireceğiz. Ne kadar iyi veya kötü olacak göreceğiz.
- Ekrem İmamoğlu ve 100 küsür kişi gözaltına alındı. Ortalık karıştı. 20 polis aracı şafak vakti gelmiş. Terör örgütü yöneticisi gibi bir deste suçla suçlanmış. Bir kaç tane daha İstanbul ilçe belediye başkanı daha gözaltına alınmış ama onlar Ekrem'in yanında kaynadı. Yüzbinlerce kişi Saraçhane'de toplantı. Artık hukuksuzluk ve zulüm arşa çıktı. İnsanlar zaten saldıracak yer arıyor böylece yeni bir hedefleri oldu.

#### 20 Mart 2025

- Karmaşık tr gündeminde Ramazan'ın son 10 gününe de girdik. Allah celle celalühü bu aydan çıkarken affedilenlerden olmayı nasip etsin. Amin.
- Bugün yine Saraçhane'de yüzbinler toplandı. Yarın da toplanacaklarmış. Ayrıca bugün Mansur Yavaş'da katıldı. Özgür Özel'in söylemleri daha da sertti. Artık geri adım yok. Pazar günü yani 23 Mart'ta CHP ön seçimlerine tüm Türkiye'yi davet etti. Chp ya da herhangi bir parti seçmeni değilim ama ben de oy vermeyi düşünüyorum. Rte de bir şeyler konuşuyor ama artık okumaya bile üşeniyorum. İnsanlar bıktı. İşin sonunda, nezaret, hapis, ölüm veya kıyamet kopsa kimsenin umrunda değil gibi.

#### 21 Mart 2025

![](/assets/img/2025/03/ekran-resmi-chp-sarachane-youtube-canli-2025-03-21-1.jpeg)

- Bugün düne göre sabit olan tek şey dolar. O da 38 tl. Merkez bankası doları savunduğu gibi sınırlarımızı savunsaydı bugün milyonlarca kaçak ülkemizde olmayacaktı.
- Borsa çöktü. Bir kaç defa devre kesti. Gözaltındaki İmamoğlu'nun tutuklanacağı ve 23 Mart seçimi öncesi başka şeylerinde olabilme ihtimali nedeniyle olduğunu söylüyorlar.
- Pazar günkü seçimi engellemek için chp yönetimi kayyum atamasını engellemek için olağanüstü kurultay kararı aldı. 15 gün sonra başka bir seçim daha var.
- Gözaltına alınan gazeteci İsmail Saymaz ev hapsiyle serbest bırakıldı. Böyle bir dönemde gazetecilik yapmasını akp izin vermiyor.
- Havadaki gerilimi hissedebiliyorum desem inanır mısınız?
- Ankara, İzmir ve İstanbul valileri yasaklarda el arttırdı. Ama tabiki kimse takmıyor. Kimse geri adım atmıyor. Ergenekon, balyoz, vs tiyatrolarında olduğu gibi rte yargıya güvenin nutukları atıyor. Tabiki kimse yemiyor. Akp yargısı son yıllarda yavaş yavaş gerçekleştirdiği operasyonları son bir kaç günde hızlandırınca insanların canına tak etmiş ve aslında bilinen ve dillendirilmeyen şeye karşı tepkiler hızla artmıştır. Tahminimce bu işin sonu öyle veya böyle çok büyük bir dönüşümü getirecektir. Akp'nin kaymak tabakası hariç büyük bir çoğunluğun kaybedecek fazla bir şeyi yok zaten. Milletin varlığını sömüren rte bakalım daha ne kadar ileri gidebilecek.
- Bu arada 21 Mart ilkbahar ekinoksu. Bu bahar öncekilerden farklı olacak gibi.

#### 22 Mart 2025

- Bu yazıyı yazmak için akşam saatlerini bekledim. Şu an İmamoğlu mahkemede sanırım. Valilik kimsenin takmadığı toplanma yasağını 27 marta uzattı. İstanbul'a giriş çıkışları kısıtladılar. Korkudan ne yapacaklarını şarşırdılar ve yarı ohal gibi yasaklar uydurmaya başladılar. Büyük ihtimal Ekrem İmamoğlu'nu tutuklayacaklar. Havalar da ısınmaya başladı. İnsanlar daha fazla dışarı çıkmaya başlayacak. Eğer İmamoğlu bu akşam serbest bırakılmazsa yarın ben de oy kullanacağım. Hiç bir siyasi parti tarafı olmama rağmen bu haksızlık karşısında susacak değilim.
- Çarşamba gününden bugüne soğuğa rağmen yüzbinlerce kişiye gece vakti miting yapabilmenin daha önce mümkün olabileceğini sanmazdım.
- Eğer gördüğüm tweet doğruysa 80 darbesinden bu güne ilk defa İstanbul'a giriş çıkışlar kısıtlanmış. Yasak değil, protesto için geldiği düşünülen girişlere izin verilmeyecekmiş. Ne kadar saçma değil mi? İşte otokratik yönetimlerin yaptığı şey: Niyet okuma!

#### 23 Mart 2025

![](/assets/img/2025/03/ekrem-imamoglu-on-secim-20250323.jpg)

- Herkesin beklediği tutuklama geldi ve Ekrem İmamoğlu tutuklandı. Sabah kalktım ve telefona baktığım da her yerde aynı şey yazıyordu. Ben de daha önce söylediğim gibi kalktım ve İmamoğlu için oy kullanmaya gittim.
- Hatırladığım kadarıyla dayanışma oyu için kayıt olunan formda ad, soyad, telefon, üye olma seçeneği, tckn, ve imza bölümleri vardı. CHP'ye üye olmak istiyor musunuz bölümünü çoğu kişi boş bırakmasına rağmen ben 'Hayır' yazdım. Genel olarak insanlar ad/soyad/telefon/imza bölümlerini doldurmuşlardı.
- Bu arada Ekrem'le beraber tabiki diğer bir sürü kişi de tutuklandı. Murat Ongun'un attığı [tweet](https://x.com/Mrt_Ongun/status/1903718049678520528) durumun vehametini ortaya koymaya yetiyor.
- Sabah kalktığımda tüm haber siteleri İmamoğlu tutuklandı diye haber yapmıştı. Saat 12.00 gibi başsavcılık tutuklandığı [yalanlamış](https://x.com/gazetesozcu/status/1903731978601386325).
- Merkez bankası banka müdürleriyle bugün olağanüstü toplantı yapacakmış. Ekonomiyi kendi kendilerine karar alıp düzeltmeye çalışacaklar heralde. **Adalet, fırsat eşitliği, kaliteli eğitim ve düşünce özgürlüğü** olmadan yapacağınız hiç bir şey size veya bize fayda sağlamayacak.
- Akşam saatlerinde Özgür Özel'in yaptığı açıklamayı izledim. Ne yalan söyleyeyim, liderliği ile ilgili şüphelerim vardı. Ama artık kalmadı. Hareket güçlenerek artıyor. Bugün yapılan ön seçimlerde, tüm sandıklar açılmamasına rağmen yaklaşık 15 milyon oy kullanılmış. Gerçekten inanılmaz. Yarın çok acayip bir Türkiye'ye uyanacağız. Tvlerin canlı yayınları, youtube yayınları ve diğer twitter hesapları hariç sadece Ekrem'in twitter hesabından canlı yayını 1,5 milyon kişi izliyordu. Ayrıca merkez medya patronlarına meydan okudu ve yarından itibaren tüketimden gelen gücünü kullacanaklarını deklere etti. Sadece 1 hafta öncesinde bile bugünlerin olabileceği aklımın ucundan geçmezdi. Şoktayım.

![](/assets/img/2025/03/ekran-resmi-canli-twitter-x-milyon-2025-03-23-2247.png)

#### 24 Mart 2025

- Bugün beklentinin aksine piyasalar sakin gibiydi.
- Mansur Yavaş'a 33 konserle ilgili soruşturma açılacakmış. Jelibon Melih'e soruşturma açmayan, ifadeye bile çağırmayan devlette adalet yoktur. Bu kadar net. Kimse 'bırakın hukuk işlesin' martavalı okumasın.
- Dünkü mitingden sonra polis ve göstericilerin çatışmalarıyla ilgili bir çok video gördüm maalesef. Bugün de Saraçhane'de yüzbinler toplandı. 6 gün ve yine toplandılar. Her gün şaşırmaya devam ediyorum. Bugünkü mitingde ise (eğer yanlış anlamadıysam) yarın son defa toplanacaklarını duyurdu. Ekrem başkanın yargılamasının canlı yayında yapılmasını teklif etti. Ve tabiki dün söz verdiği boykot listesinin ilk adaylarını açıkladı. Espressolab, d&r, idefix, demirören avm, kilim mobilya, ülker, türk petrol, milangaz, likitgaz, trt, tgrt, ihlas ev aletleri, cnn turk, milli piyango, misli, iddaa ve turpun büyüğü diye bahsettiği turizm bakanının şirketi ets tur. Bir de `boykotyap.com` adlı bir internet sitesini duyurdu. Ben zaten istemesem de alım gücüm olmadığı için genel boykotta sayılırım. Sadece ihtiyaçlarımı minumum derece alabiliyorum. Fakirliğin gözü kör olsun. İnsan boykot bile yapamıyor. Ayrıca miting dağılırken polisle çatışma olmaması için millet vekillerinde oluşan bir grupla önlem alacaklarını duyurdu. Yarın neler olduğu belli olur.

#### 25 Mart 2025

- Hakikaten ülkede en çok ürettikleri şey dinci ve kinci bir nesil olmuş.
- Tarih kitaplarında "devlet idaresi öylesine bozulmuş ve halk ağır vergiler altında ezilirlen iktidar sahipleri ve yandaşları varlık içinde yüzüyordu." diye bahsedilen bir zamanda yaşıyoruz. Tabi bunun devamı da var ve hiç iç açıcı değil.
- Bu aralar devamlı bir şeyleri kutsuyorlar. Polis kutsal, devlet kutsal, guguk kutsal falan filan... Kutsal bir şey arıyorsanız Allah'ın (celle celalühü) eşref-i mahlukat olarak yarattığı insana bir bakın derim. Ama günümüzde 'insan' da mumla aranan bir duruma geldi maalesef.
- Bugün 7. gece üst üste miting yapıldı. Yüzbinler yine toplandı. Cumartesi günü Maltepe'de saat 12'de miting için rendevu verdi. Meydan müsait milyonlar gelebilir. Ama ben rte'den bir hamle gelebilir diye düşünüyorum. Zaten gemileri yaktılar bile.

#### 26 Mart 2025

- Bugün her sağlı sollu tehditler havada uçuştu. Bahçeli uzun süren sessizlikten sonra tweet attı. Görüntü yok, ses yok ama tweet var. Rte yine turp diplomasisine başladı. Sanırsın adam cb değil zerzavatçı.
- Twitter'da izlediğim bir [video](https://x.com/stillgray/status/1903947376575877466) direnişin hangi boyutta olduğunu ortaya koyması açısından oldukça çarpıcı. İnsan hakikaten gözlerine inanamıyor. Soğukta, akşam saatlerinde ve Ramazan günü bu kadar insanı 7 gün üst üste toplanması olayların daha da büyüyeceğinin kanıtı gibi.

#### 27 Mart 2025

- Her şey daha çok karışmaya devam ediyor. Kaos artıyor. Tüm gerçekleri herkesin bilmesine rağmen yalan tiyatrosunu siyaset diye pazarlıyorlar. Halkın kaybedecek bir şeyi kalmadı zaten... Bu olayların sonu çok acayip yerlere çıkacak gibi. Cumartesi Maltepe mitinginden önce rteden halkı daha çok kızdıracak bir hamle gelebilir düşüncesindeyim.
- Benim gözlemlediğim kadarıyla olayın chp ile bir alakası kalmadı. Evet chp ve ekrem itici bir güç ama insanlar artık akpden o kadar nefret ediyor ki olayları chp bile durduramaz gibime geliyor.
- Bahçeli yaşıyor mu, öldü mü? Bayramdan sonra mesaiye başlayacak deniyor ama bana pek inandırıcı gelmedi.
- Abd'de doktora yapan Rümeysa Öztürk adında bir Türk akademisyen Gazze katliamına ses çıkarttığı için yakalandı. Sınır dışı edilecekmiş. Bir kaç gün önce de dışişleri bakanı olacak şahıs abd de görüşme yapıp eli boş dönmüştü. Rte dostu trumpa bir mektup gönderir artık.

#### 28 Mart 2025

- Myanmar'da 7,7 büyüklüğünde deprem olmuş.
- Mübarek Ramazan ayı yarın bitiyor. Hüzünlü günler.
- Chp'nin açtığı ve boykot edilen markaların yayınladığı `boykotyap.com` internet adresine erişim engeli gelmiş.

#### 29 Mart 2025

- Ve maalesef Ramazan ayı bitti.
- Bugün Maltepe'deki mitinge gittim. Hayatımda böyle bir kalabalık görmedim. Miting alanına giremedim. Bostancı'dan Maltepe'ye güneş altında oruçlu yürünce pek iyi hissetmedim ve gidip geri dönmek zorunda kaldım. İnsanların rağbeti artarak devam ediyor.
- Mitinge giderken bir [video](https://www.youtube.com/shorts/mZL6TRM36dE) çektim. Çektiğim video miting alanına ait değil. Mitinge giderken oluşan insan seli. **2.2 milyon** insanın geldiği söyleniyor. Ben oruçlu olduğum için mitinge katılamadan geri döndüm ve benim gibi bir çok insan da vardı. Önümüzdeki günlerde havalar daha iyi olduğunda ve Ramazan da olmadığı için katılımın giderek artacağından şüphe yok.
- Yarından itibaren CHP erken seçim ve Ekrem İmamoğlu'nun serbest bırakılması için imza kampanyası başlatacakmış. Hedefin 30 milyon imza olduğu söyleniyor.

#### 30 Mart 2025

- Ramazan Bayramı'nın 1. günü. Ziyaretler, ziyaretler ve ziyaretler...
- İstanbul'da köprüler bedava diye mi bu kadar trafik vardı, yoksa bedava olmasaydı yine olacak mıydı? Aklımda deli sorular.


#### 31 Mart 2025

- Şarkıcı Volkan Konak konser verdiği esnada sahnede ölmüş.
- Bir ay daha bitti. Ama bu sefer daha öncekilerden çok farklı bitti. Bir devrin kapanıp, bir devrin açıldığı bir ay oldu. Kara kuğu göründü. Umarım hepimiz için hayırlara vesile olur. Çünkü üç günlük dünyada hiç bir şey ahiretini dünya için satmaya değmez. Bizleri satanlardan değil ahiretini satın alanlardan olmayı nasib eyle ya Rab. Amin.