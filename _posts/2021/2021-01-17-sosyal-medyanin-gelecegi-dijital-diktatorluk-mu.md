---
author: "Ömer Serdar Ören"
title: "Sosyal Medyanın Geleceği Dijital Diktatörlük mü?"
date: "2021-01-17"
categories: 
  - "blog"
tags: 
  - "abd"
  - "diktator"
  - "fasizm"
  - "sosyal-medya"
  - "teknoloji"
  - "yazilar"
share-img: /assets/img/2021/01/donald-trump-twitter-hesabi-askiya-alindi-2021.jpg
thumbnail-img: /assets/img/2014/03/satilik-medya.jpg
---

Dünyanın en güçlü veya etkili insanı kim diye sorulsa, benim gibi sıradan biri **ABD başkanı** derdi diye tahmin ediyorum. Kimsenin yadsıyamayacağı bir gerçek var. O da sevmesek de ABD’nin en güçlü ülke olduğu gerçeği. Ama düşünün ki, ABD başkanın bile **twitter hesabı askıya alınabiliyor**. Belki kendi ülkesine darbe yapmaya kalkıştı, yandaşlarına kongreyi hedef gösterdi falan ama yıllardır yaptığı şeyi yapmaya devam ediyordu aslında. _Senelerdir kanun tanımaz, otokratik, ayrıştırıcı ve hedef gösteren tweetler atıyordu._ Artık değişen tek bir şey var, **‘ABD başkanı’ olarak etkisi ve gücü kalmadı.**

![](/assets/img/2021/01/donald-trump-twitter-hesabi-askiya-alindi-2021.jpg)

Bu durumu fırsat bilen sosyal medya şirketleri yapılamaz denen şeyi yapmakta tereddüt bile etmedi. **Twitter**‘ın Donald Trump’a ayrı bir kini var biliyorum, bununla birlikte **instagram, facebook, snapchat** ve **youtube**‘da bu furyaya katılmaktan çekinmedi.

Daha bir kaç gün önce yaklaşık 2 milyar kullanıcıya ulaşan **WhatsApp**‘da kullanıcı sözleşmesini değiştirerek, 8 Şubat’a kadar kabul etmeyenlere uygulamayı kullandırmayacak. Yeni sözleşmenin en önemli maddesi ise, artık kişisel veriler ‘**resmi**’ olarak facebook’la paylaşılacak. İnsanlardan hemen itirazlar yükseldi, sanki hiç facebook’a veri sağlamıyormuş gibi ama günün sonunda biliyoruz ki, topluluk neredeyse insanlar o uygulamayı kullanacak. WhatsApp bu zamana kadar beklemesi boşuna değildi. Hatırlarsanız geçtiğimiz ağustos ayında facebook ani bir kararla Oculus sanal gerçeklik başlıklarına facebook hesabı zorunluluğu da getirmişti. **Instagram**ıda düşünürsek belli ki, facebook’un veri tabanı reklam verenler için oldukça ilgi çekecek.

![](/assets/img/2014/03/satilik-medya.jpg)

**Google** ise; mümkün olduğu kadar sessiz kalıyor, vücutta kanın dolaşması gibi sanal dünyada her tarafımızı sarmış durumda sessiz ve derinden ilerliyor. **Youtube**; gözü görmeye başlayan her insan evladına anne/baba’nın cep telefonu vasıtasıyla hayatına giriyor ve bir daha çıkamıyor. Bu arada anne/baba bir kaç saat rahat vakit geçiriyor!

Bulut bilişim firmaları, alışveriş siteleri özellikle Amazon ve **AWS**‘yi ise sadece sektörü bilenlerin tehlikenin ne derece olduğunu bilebildikleri bir durum söz konusu. **Veri setleri**, **makine öğrenimi**, **derin öğrenme**, **büyük veri**, **yapay zeka**, **veri analizi** gibi anahtar kelimeleri birleştirdiğimizde; sıradan kullanıcının ‘bulutta’ olan bitenden bile haberi yok.

Bir de ‘**dijital faşizm**‘ bahane edilerek ‘**yerli ve milli**‘ _**tek merkezli(!)**_ çözümler geliştirilmeye çalışılıyor. _Sosyal medya_ ve _mesajlaşma_ uygulamalarının treni kalkalı 10 sene olmasına rağmen jetonun düşmesi sevindirici olsa da; bence global iletişim çağında insan ve zaman kaynağı boşa harcanacak.

Bu anlattıklarımdan sonra ‘**Sosyal medyanın geleceği dijital diktatörlük mü?**‘ sorusu bence anlamsızlaşmaya başlıyor.

**Asıl sormamız gereken soru:** `Dijital diktatörlüğü nasıl yıkarız?`
