---
title: Seyir Defteri 2019/5
date: 2019-02-01T11:10:44+03:00
author: omerify
layout: post
permalink: /2019/02/01/seyir-defteri-2019-5/
categories:
  - Blog
tags:
  - notlar
  - seyir-defteri
---

**(Tarih)** Ünlü bilim adamı **Nikola Tesla**’nın **annesine yazdığı son mektup** ortaya çıktı. Tesla mektubunda, **Türklere sığınmadığı için pişman olduğunu ve Türklerin bazı şeyleri benden daha iyi bildiğini** ifade etmesi oldukça dikkat çekici. Elektrikte alternatif akımı bularak bilim dünyasına eşik atlatan Nikola Tesla, ABD’de yaşadığı hayal kırıklıklarını, hüzünlerini ve pişmanlıklarını paylaşdığı mektubunda: huzursuz ve kasvetli olduğunu, insanlığa onca yıl hizmet ettikten sonra “**aşağılanma ve hakaret**” dışında hiçbir şey elde etmediğini yazmış. (<a href="http://beyinsizler.net/teslanin-annesine-yazdigi-son-mektup-turkleri-tercih-etmedigi-icin-pisman/" target="_blank" rel="noreferrer noopener nofollow">Türkçe Kaynak</a>) (<a href="https://www.telegraf.rs/english/1470330-the-last-teslas-letter-to-his-mother-please-mother-pray-for-me-over-there" target="_blank" rel="noreferrer noopener nofollow">İngilizce Kaynak</a>)

<blockquote class="wp-block-quote">
  <p>
    <strong>Nikola Tesla</strong> bir keresinde şöyle demişti: “Fiziksel olmayan fenomenler bilimsel olarak incelenmeye başlandığında, varoluşun önceki yüzyıllarından daha fazla ilerlemeyi sadece bir on yıl içinde olacaktır. Evrenin gerçek doğasını anlamak için birileri <strong>enerji</strong>, <strong>frekans</strong> ve <strong>titreşimin</strong> esasları üzerine iyice kafa yormalı.”
  </p>
</blockquote>

<hr />

**(Haber)** Medeniyetimizin geldiği son nokta! **Malezya’da bedava yemek kuponu dağıtılırken çıkan izdihamda 2 yaşlı kadın ezilerek öldü.** Bu sadece basit bir kaza değil. Bu olay insanlığın açgözlülüğünün, saygısızlığının, tatminsizliğinin, hainliğinin, merhametsizliğinin ve ahmaklığının bir başka şekilde tezahürü. Aslında çoğu zaman bu yüzden insanlar ölmüyor ama acı içinde kokuşmuş bir çukurda yavaş yavaş can çekişiyoruz. Bende dahil ‘herkesin’ içinde sanki patlamaya hazır bomba var. ‘**İyiliği emredip, kötülükten sakındırmak**‘ emrini bırakıp, herkes özgür kimse kimseye karışamaz belası topluma yayıldıkça; daha ‘özgür’ olacağımızı sananlar, umarım yanıldıklarını anladıklarında ‘özgürlük’lerinin bedbahtlığı içinde şımarmazlar. Ve bir bela geldiğinde toplumdaki herkes nasibini alır. (<a href="https://www.mynet.com/malezya-da-bedava-yemek-kuponu-dagitiminda-iki-yasli-kadin-ezilerek-oldu-110104783385" target="_blank" rel="noreferrer noopener nofollow">Kaynak</a>)

<hr />

**(Haber)** Türkiye İstatistik Kurumu’na (TÜİK) göre; **Türkiye’nin nüfusu**, 2018&#8217;de bir önceki yıla göre 1 milyon 193 bin 357 kişi artarak **82 milyon 3 bin 882 kişi oldu.** Toplam nüfusun **%50,2&#8217;sini erkekler**, **%49,8&#8217;ini ise kadınlar** oluşturdu. Açıklanan verilere göre; Türkiye’nin yıllık **nüfus artış hızı, binde 14,7** oldu. (<a href="http://tuik.gov.tr/PreHaberBultenleri.do?id=30709" target="_blank" rel="noreferrer noopener nofollow">Kaynak</a>)

<hr />

**(Haber)** Dünyanın ilk **akıllı otomatik esrar satış makinesi** _Los Angeles_‘da hizmete açıldı. Özellikle metro istasyonlarından aşina olunan ‘**Vending Machine**‘ olarak bilinen otomatik makinelerden genellikle sıvı içecek, atıştırmalık alırken artık **kenevir ve türevleri** satın alınabilecek. **Greenbox** adlı firma tarafından üretilen makine müşterilerin yüzlerini okuyabilen ve yaşlarını saptayabilen sistemle donatılmış. Merak edenler için nasıl çalıştığını gösteren bir <a href="https://twitter.com/Elex_Michaelson/status/1088250392071159808" target="_blank" rel="noreferrer noopener nofollow">video</a> bile var.

<hr />

**(Siyaset)** Geçen hafta **Venezuela**‘da muhalif lider **Juan Guaido**‘nun **kendini devlet başkanı ilan etmesiyle başlayan süreç** tüm hızıyla ilerliyor. Nerede olduğu tam bilinmeyen Guaido arada çıkıp, **Maduro**‘ya meydan okuyor. Askerlerin tutumunun ülkenin kaderini belirleyeceği söylenen Venezuela’da şimdilik üniformalılar Maduro’dan yana. Cuma günü Avrupa ülkelerinin ( Fransa, Almanya, İngiltere, İspanya, Hollanda) 8 gün içinde seçimleri yenileyin yoksa **Guaido**‘yu başkan olarak tanıyacağız çağrısı cevap bulmadı. **CNN Turk**‘den **Cüneyt Özdemir**‘in <a href="https://youtu.be/KCfAmFRRdXI" target="_blank" rel="noreferrer noopener nofollow">röportajına</a> göre seçim yapmayacağım dedi. ABD ülkesindeki Venezuela devletine ait paraların kontrolünü muhalif lidere verdi ayrıca muhalifler Çarşamba ve Cumartesi günü meydanlara ineceklerini açıkladılar. Avrupa konseyi Guaido’yu geçici başkan olarak <a href="https://tr.sputniknews.com/avrupa/201901311037406536-avrupa-parlamentosu-guaido-karari/" target="_blank" rel="noreferrer noopener nofollow">tanıdı</a>.

<hr />

**(İnternet)** Sanırım dünyanın en büyük TV’si demek yanlış olmayacak **YouTube**‘nin yaptığı açıklamaya göre artık platforma yüklenen komplo teori videoları diğer kullanıcılara tavsiye edilmeyecek. Kolay izleyici edinmek ve dolayısıyla para kazanmak için sıkça kullanılan yöntemin artık kullanılamıyor olması izleyiciler için daha az zaman kaybı demek. Çünkü içindeki bilgilerin çoğunluğu videoyu hazırlayanın g.tünden uydurduğu şeyler. Bir keresinde **1959’da ölen dağcılar** için **cep telefonu** ve **gps** sinyalinin kesilmesinden bahsetmişti geri zekalı. Uzun bir zamandır başlığında _‘Uzaylı’_, _‘Bilinmeyen’_, _‘Gizemli’_ vs. gibi videoları izlememeye özen gösteriyordum. Alınan bu karar isabet olmuş. (<a href="https://youtube.googleblog.com/2019/01/continuing-our-work-to-improve.html" target="_blank" rel="noreferrer noopener nofollow">Kaynak</a>)

<hr />

**(Hava Durumu)** Antalya’ya son günlerde bir haller oldu. Sosyal medyadan gördüğüm kadarıyla 3–4 tane hortum ve fırtına neticesinde yaralılar ve ölüler var. (<a href="https://www.ntv.com.tr/turkiye/son-dakika-antalya-havalimaninda-hortum12-yarali,60GjDYfjzkqBSSsqp5J70A" target="_blank" rel="noreferrer noopener nofollow">Kaynak</a>)

https://twitter.com/severeweatherEU/status/1089105765426741248

<hr />

**(Ekonomi)** İktisatçı **Mahfi Eğilmez**‘in blogunda 2017 yılında yayınladığı ‘<a href="http://www.mahfiegilmez.com/2017/07/venezuella-nicin-batt.html" target="_blank" rel="noreferrer noopener nofollow">Venezula Niçin Battı?</a>‘ başlıklı yazıyı okuyunca aklıma ilk gelen şey ‘**_Hikaye ne kadar da Türkiye’nin hikayesine benziyor_**‘ oldu. Allah sonumuzu benzetmesin.

<hr />

**(Ekonomi)** Dolar uzun bir aradan sonra 5.20 TL’nin altını gördü ve sonra tekrar 5.20 TL civarına oturdu. Geçen sene bugün (1 Şubat 2018) dolar 3.75 TL idi.

<hr />

**(Haber)** Dünya bitti, ahiret için de söz vermeye başladılar. **Mahşerde beraat almak isteyen AKP oy atsın diyorlar (!)** Başkanlık sisteminden sonra uçuşa geçeceğiz derken neyi kastettikleri yavaş yavaş belli oluyor. Bu gidişle bunlar FETÖ’ye rahmet okutacak gibi.

**Güncelleme:** <a href="https://tr.sputniknews.com/turkiye/201901271037317101-ak-partili-yilmaz-cennet-beraat-sivas/" target="_blank" rel="noreferrer noopener nofollow">Buradaki</a> habere göre ben cennete gider demedim demiş.

https://twitter.com/krtkulturtv/status/1088895287924527107

<hr />

**(Haber)** Recep Tayyip Erdoğan’ın yıllarca metin yazarlığını ve basında sıkça duyduğumuz **prompter** yazarlığını yapmış **Aydın Ünal**, Yeni Şafak’daki <a href="https://www.yenisafak.com/yazarlar/aydinunal/musaadenizle-2048988" target="_blank" rel="noreferrer noopener nofollow">son yazısı</a>yla çürümüşlükten kaçtığını açıklayarak gazeteden ayrıldı. Son yazının AKP’nin son dönemlerini anlatması ve **kokuşmuşluğun** ülkeyi ne derece sardığını anlatması bakımından önemli olduğunu düşünüyorum. Allah azze ve celle sonumuzu hayır etsin. Amin.

<hr />

**(Haber)** Deniz Kuvvetleri Komutanlığı ve TRT işbirliği ile gerçekleştirilen Mavi Tutku belgesel çalışmasında **Şile-Ağva açıklarında batan 2. Dünya Savaşı’ndan kalma Alman denizaltısı U23 bulundu**. (<a href="http://www.hurriyet.com.tr/gundem/tarihi-kesif-sile-agva-aciklarinda-bulundu-41101529" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** “**Gelişmiş yapay zeka’nın tehlikerinden korunmak için bugün harekete geçmeliyiz**” !.. Günümüzde satranç oynayan, araba kullanan, tıbbi teşhisler koyan belirli amaca yönelik yapay zekalar var. Aslında bunlara ‘**Artificial Intelligence — AI**‘ değil ‘**Artificial Narrow Intelligence — ANI**‘ deniyor ve kullanımı giderek artıyor. Fakat gelişen yapay zekanın ‘**Artificial General Intelligence — AGI**‘ hale gelmesi ve tasarlandıkları görevlerin ötesine geçebilecekleri düşünülüyor. Bu durumdaki yapay zekanın ise çarpan etkisiyle çok hızlı bir gelişme gösterip ‘**Artificial Super Intelligence — ASI**‘ şeklini alması üreticisi insanoğlunun çok ötesine taşıyabilir. **AGI**‘lerin ortaya çıkması **2029** yılı civarı olacağı öngörülüyor. Buradaki esas konu kontrolümüz dışına çıkan **gelişmiş bir yapay zekanın insanoğlunun ötesine geçebilecek gücünün sonuçları kestirilemiyor.** Bazı senaryolar ise pek de iç açıcı değil. Yapay zekayla ilgilenen herkesin okuması gereken bir makale. (<a href="https://theconversation.com/to-protect-us-from-the-risks-of-advanced-artificial-intelligence-we-need-to-act-now-107615" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Birleşmiş Milletler **yapay zekayı** radarına aldı. Sürdürülebilir kalkınma projeleri kapsamında yapay zekadan faydalanmak isteyen BM, yapay zekanın önceden uygulanmış faydalı örneklerinden ve potansiyelinden bahsetmiş. 2017’de meydana gelen **Harvey Kasırgası**ndan sonra uydu yardımıyla su altında kalmamış kaçış yollarını bulmak için yapay zekadan yararlandıklarını ilk defa okumuş oldum. (<a href="http://www.undp.org/content/undp/en/home/blog/2019/Using_AI_to_help_achieve_Sustainable_Development_Goals.html" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Oyun geliştirme araçları üreten firma **Unity, sadece yapay zekanın oynayabileceği oyun yaptı**. _Obstacle Tower_ isimli oyun 100 level’dan oluşuyor ve yapay zekanın yeteneklerinin test edilmesi için her level’da daha zor bulmaca oyunu içeriyor. Kendine güvenen ‘yapay zeka’lar için 100.000 ABD doları ödüllü yarışma bile düzenleniyor. (<a href="https://www.theverge.com/2019/1/28/18200188/unity-obstacle-tower-challenge-ai-game-test-research-benchmark" target="_blank" rel="noreferrer noopener nofollow">Kaynak</a>)

<hr />

**(Teknoloji)** **Bluetooth 5.1** ile yön bulma ve konum servislerine desteğini arttırıyor. Uzun bir süredir hayatımızda olan ve özellikle 4.0 versiyonundan sonra düşük güç tüketimi sayesinden iyice hayatımıza giren **bluetooth**, yeni sürümü ile **konum servisleri ve yön bulma desteğini** açıklamış. Çok yakında geliştiricilere açılacak özellikle ile **iç mekan (indoor) yönlendirme ve mikro lokasyon** konusunda etkileyici sonuçlar alınabilir. Pazarlama ve ticari yönü de oldukça açık olan **Bluetooth 5.1**‘in tam olarak ne zaman hayatımıza gireceği paylaşılmamış. (<a href="https://www.helpnetsecurity.com/2019/01/29/the-bluetooth-sig-bluetooth-location-services-solutions/" target="_blank" rel="noreferrer noopener nofollow">Kaynak</a>)

<hr />

**(Teknoloji)** Bir Apple cihazınız varsa, uzmanlar **FaceTime** uygulamasını birkaç gün boyunca derhal KAPALI konuma getirmemizi öneriyor. **Apple**‘ın popüler video ve sesli arama uygulaması **FaceTime**‘da, telefonu açmadan önce birisinin sizi duymasına veya görmesine izin verebilecek bir gizlilik hatası ortaya çıktı. iOS 12.1 sürümü ile gelen açık sosyal medyada her yerde. Bir kaç güne düzeltilir heralde.

<hr />

**(Teknoloji)** Apple pazara özel fiyatlandırma politikası izleyecek. Reuters’a konuşan Tim Cook, Türkiye’de aşırı değerlenen dolar karşısında Türk Lirası’nın **%33 değer kaybetmesi** nedeni ile 2018’de 2017’ye göre **700 milyon dolarlık bir satış kaybı** yaşadıklarını ifade etti. Kurdaki farklılık nedeni ile yaşanan bu durumları absorbe edebilmek adına gelişmekte olan pazarlarda **özel bir fiyatlandırmaya** gidileceği belirtilmiş. İndirimden nasibini alacak ülkeler arasında Türkiye, Rusya, Hindistan ve Brezilya var. (<a href="https://www.reuters.com/article/us-apple-iphone-prices/apple-lowers-some-iphone-prices-outside-u-s-to-offset-strong-dollar-idUSKCN1PO06G" target="_blank" rel="noreferrer noopener nofollow">Kaynak</a>)

<hr />

**(Mobil)** Facebook’un çöküşünü mü izliyorum bilemiyorum ama adı hep şark kurnazlıkları ile anılmaya devam ediyor. Bu hafta **Research** adlı uygulama ile 15 ile 35 yaş arası kişilere aylık **20 dolar**a kadar para vererek **kişisel bilgilerini ve gizliliklerini yani mahremiyetini satın aldığı** ortaya çıktı. Uygulamanın veri toplama esnasında gerçekleştirdiği gizlilik ihlallerinin ve arkasındaki ismin Facebook olduğunun gün yüzüne çıkmasının ardından **Apple**, uygulamayı platformundan kaldırdı. (<a href="https://webrazzi.com/2019/01/31/apple-facebookun-kullanicilara-odeme-yaptigi-research-uygulamasini-engelledi/" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** Siber suçlar yüzünden mağdurlar her gün yaklaşık **250.000 USD** kaybediyor. Yapılan araştırmaya göre geçen sene Nisan-Eylül arası 6 aylık süreçte **13.357 siber suçun maliyeti** yaklaşık **19.5 milyon abd doları.** Yazıda ilgi çekici olarak Londra Polisi bile internette farklı parola kullanılmasını önermekte. Tüm siber güvenlik araştırmacılarının ortak önerisi zaten farklı ve karışık parola (hatta mümkünse 2 aşamalı parola) kullanımı olması tesadüf olmasa gerek. (<a href="http://www.ehackingnews.com/2019/01/cyber-crime-victims-lose-190000-every.html" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** _Siber saldırılar geleneksel terörist ataklardan daha yıkıcı olabilir._ **Michigan Eyalet Üniversitesi**‘nden önde gelen araştırmacıları yakın zamanda “**Terörizm ve Politik Şiddet**” konusuna odaklanan bir araştırma yaptılar. Özetle; siber suçlar hakkında yeterince çalışma yapılmadığından bahseden Prof. Thomas Holt, ideolijik siber saldırıların topluma duygusal ve ekonomik etkileri olabilir. Toplumun coşkulu ve tutkulu hareketleri ise önceden saptanamayan neticeler doğurur. (<a href="http://www.ehackingnews.com/2019/01/cyber-attacks-apparently-can-cause.html" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** Hakikaten ilginç bir haber. **Japon hükümeti kendi vatandaşlarını hacklemeye çalışacak.** Sayıları artık milyarları bulan **şeylerin interneti** –**IoT**– cihazlarını ve routerları en çok kullanılan/kolay kullanıcı adı ve şifre kombinasyonlarını deneyerek güvenlik açığı olan kişisel veya ticari cihazları gelecek aydan itibaren tespit etmeye başlayacak. Süreç boyunca güvenlik zafiyeti bulunan cihaz sahipleri bilgilendirilecek. 2020 Tokyo Olimpiyatları öncesi olası siber felaketleri en aza indirmeyi amaçlayan yöntem kulağa mantıklı geliyor. Benim merak ettiğim, tüm bu çabanın ardında sadece önlem almak mı yatıyor, yoksa çoktan oluşmuş tehditler mi söz konusu. (<a href="https://nakedsecurity.sophos.com/2019/01/29/japanese-government-will-try-to-hack-its-citizens-iot-devices/" target="_blank" rel="noreferrer noopener nofollow">Kaynak</a>)

<hr />

**(Kripto Para)** _CipherTrace_’e göre, **2018’de 1,7 milyar dolar değerinde kripto para birimi hırsızlığı veya dolandırıcılığı yapıldı.** Grafikte görülebileceği gibi yıllara göre katlanan kripto para hırsızlığı miktarı işin boyutlarını göstermesi bakımından önemli. Bununla birlikte suçluların 2019’da bir düzenleme dalgası yürürlüğe girmeden önce dolandırdıkları paralarını çekmek içinde sağlam bir yöntem bulması gerekiyor. (<a href="https://www.helpnetsecurity.com/2019/01/30/stolen-cryptocurrency/" target="_blank" rel="noreferrer noopener nofollow">Kaynak</a>)