---
author: "Ömer Serdar Ören"
title: "Ağustos 2025"
date: "2025-08-31"
categories: 
  - "blog"
tags: 
  - "notlar"
  - "agustos"
  - "agustos-2025"
  - "seyir-defteri"
  - "yazilar"
cover-img: /assets/img/2025/08/
share-img: /assets/img/2025/08/
thumbnail-img: /assets/img/2025/08/
---

2025 yılının Ağustos ayından kişisel notlar.

#### 1 Ağustos 2025

- Ağustos ayıyla birlikte havalar ilginç bir şekilde biraz serinledi. Ara ara nem çok artıyor ama yağmur yok maalesef.
- Kişisel veya genel gelişmelere olan dikkatim dağıldı. Hiç bir şeyle ilgenmiyorum bu aralar.

#### 2 Ağustos 2025

- İlginç bir kitap aldım. Doç. Dr. Haluk Berkmen'in yazdığı "Kuantum Bilgeliği ve Tasavvuf" adlı kitap uzun zamandır kitap okuyamama durumumu değiştirmesini umuyorum. İlginlendiğim iki konu kuantum ve tasavvuf başlığı taşıyan bu kitabı da okuyamazsam heralde başka kitap da okuyamam.

#### 3 Ağustos 2025

- Yaz rehaveti mi, gündem de hep aynı b.kların olması mı yoksa gerçekten sıkıldım mı bilmiyorum ama yıllık özet yazılarıma devam etmekte zorlanıyorum. Her şeyin daha kötüye gittiği ve kötülerin hep daha çok kazandığı bir zamanda yaşamak zor. Ahir zaman dedikleri böyle bir şey olsa gerek. Daha kötü günlerden Allah'a (celle celalühü) sığınıyorum.

#### 4 Ağustos 2025

- Geçen günlerde Kamçatka'da 8.8 büyüklüğünde depremden sonra yine yanardağı patlamış. Krasheninnikov yanarddağı 600 yıl aradan sonra patlamış.
- Enflasyon rakamları açıklandı. Tayyibin istatistik kurumuna göre yıllık %33 ENAG'a göre %65. 
- Görmezden gelmeye çalıştım ama sahte diploma olayı çok büyüdü. Sadece sahte diploma değil bir çok alanda e-imza çalınmasıyla ülkenin içine etmişler. Söyleyecek bir şey yok. Her yerden irin akıyor, leş gibi pislik çıkıyor. Foseptik çukuru bile ülkenin gündeminden daha temizdir.

#### 5 Ağustos 2025

- Görevden alınan Adıyaman Belediye Başkanı Tutdeere görevine iade edilmiş. Halkın seçtiği birini keyfi olarak alıp göreve iade etmek ancak muz cumhuriyetlerinde olur.
- Dün basettiğim sahte diploma olayı buz dağının görünen yüzüymüş. E-devlette istedikleri bilgiyi değiştirebiliyorlarmış. 40 parti vekilinin diplomasının sahte olduğunu söyleyenler var. Acaba bir ülkeyi düşman işgal etse bunlardan daha ne kötü neler yapabilirdi, insan düşünmeden edemiyor.

#### 6 Ağustos 2025

- Havalar 30 derecenin altına indi ama bu seferde nem arttı. Özellikle geceleri çok yoruyor.

#### 7 Ağustos 2025

- Bu gece aslında sabah saatlerinde yağmur yağdı. Sabah bir gibi yıldırım sesiyle uyandım. Sonra bir kaç tanesinin daha sesini duydum ama o kadar. Hakikaten yaz sıcakları ve nemi baygınlık getirdi, insan kışı özlüyor.
- Türkiye'nin en çok izlenen habercisi Fatih Altaylı'nın boş koltuğu yayınladığı youtube hesabına erişim engeli getirilmiş. Şahsen benim takip etmediğim biri ama bazılarının boş koltuğu bile tahammülü kalmamış. Belki de aslında o koltuk doludur!
- Google drive'dan icloud drive'a geçtim. Geçmez olaydım. Google Drive'ın tırnağı bile olamaz. 2 gündür akla karayı seçtim. Daha ne kadar sabredebilirim bilmiyorum. Doğru düzgün eşitmele yapmıyor. Sadece foto galeriyi adam gibi eşitliyor diğer özellikleri çöp.
- Abd'de 18 yaşına bastığı gibi Onlyfans'a katılan biri 3 saatte 1 milyon dolar para kazanmış. Bu kadar parayı kim veriyor anlamak mümkün değil. Ayrıca Bunu gören genç nesil ne hale gelecek bunu da tahmin etmek zor değil. Bizim ülke bataklığa döndü ama dünyanın da hali hiç iç açıcı değil maalesef. Dünya çapında bir felaketten korkmuyor değilim.

#### 8 Ağustos 2025

- Din işleri yüksek kurulu üyesine göre torpille işe girmek başkasının hakkını gasp ama işe girdikten sonra kazanılan para helalmiş. Çünkü emek varmış.

#### 9 Ağustos 2025

- Bugün sabah 1 saat içinde iki ayrı marmaray istasyonunda 2 kişi intihar etmiş. Söyleyecek başka bir şey yok.
- Bugün dolunay var. Atrologlara göre çok sıkıntılıymış. Bence yine tutturamayacaklar.

### 10 Ağustos 2025

![](/assets/img/2025/08/deprem-6-balikesir-google-uyari-10-agustos-2025.jpeg)

- Balıkesir'in güneyinde yaklaşık 6 büyüklüğünde deprem oldu. Google telefondan 10 saniye falan önce uyardı. Uyarı sistemi gerçekten etkileyici. Neredeyse bütün gün masa üstünde duran telefonu, deprem bildirimi gelmeden bir kaç saniye önce elime almam da ne ilginç bir tevafuk.

#### 11 Ağustos 2025

- Bazen herkese doğarken sihirli düğme verilse, bir kereleğine de olsa hayata baştan başlama şansına sahip olsak ne güzel olur diye düşünüyorum. Farklı olur muydu? Sanmıyorum. Sonuçta malzeme aynı ama yine de denemeye değer.

#### 12 Ağustos 2025

- Sıkıcı günler.

#### 13 Ağustos 2025

- Şimdide chp'li belediye başkanları hapis korkusuyla akp'ye geçecekmiş. Söylendiye göre ya akp'ye geçersin ya da hapse girersin diyorlarmış. Bataklıklar bir gün değil her gün pis kokar.

#### 14 Ağustos 2025

- Bugün Özgür Özel kırılım olacak dediği bir açıklama yaptı. Yargıda dönen pislikleri paylaştı. Ben bir kırılım göremedim. Zaten yargının nasıl bir çukur olduğunu herkes biliyor. Adam resmen havaya kurşun sıkıyor. Acaba akp ile birlikte mi çalışıyor diye düşünmeden edemiyorum.
- Aydın belediye başkanı olacak kadın akp'ye geçti.
- Abd'de washington dc'de olağanüstü hal ilan etmiş trump. Ulusal muhafızları sahaya indirmiş. Sanırım bir şeyler yaklaşıyor. Ama ne? Su o kadar bulanık ki hiç bir şey göremiyorum, neler olabileceğini kestiremiyorum. Belki de istedikleri bu. Sadece amerikada değil türkiye ve tüm dünyada. Olayların neye evrileceğini anlasam bir şey olacağı yok ama en azından yakınımda olanları uyarabilirdim.

#### 15 Ağustos 2025

- Beyoğlu belediyesine operasyon yapılmış. Başkan dahil 40 kişi gözaltına alındı diyorlar. Seçime yaklaşık 3 sene var. 3 sene içinde yavaş yavaş muhalefeti yok etmek için zamanları var. Bakalım neler olacak.
- Trump'la Putin Alaska'da buluşacakmış bugün. Bir sürü senaryo havalarda uçuşuyor. Bakalım görüşmenin sonunda neler olacak. Dikkatimi çeken bir şey olursa paylaşırım.

#### 16 Ağustos 2025

- Trump'la Putin'in görüşmesi iyi geçmiş(!) Ukranya'da ateşkes için toplanan ikili ateşkeste anlaşamadan dağılmış. Programda yemek olmasına rağmen yemek yenmeden dağılmışlar.

#### 17 Ağustos 2025

- Bugünlerde dünyada gündem biraz sessiz gibi. İçimden bir ses yaklaşan fırtına öncesi sessizlik diyor ama bilemiyorum.

#### 18 Ağustos 2025

- 