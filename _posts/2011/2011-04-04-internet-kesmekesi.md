---
author: "Ömer Serdar Ören"
title: "İnternet Keşmekeşi"
date: "2011-04-04"
categories: 
  - "blog"
tags: 
  - "bilgi-toplumu"
  - "hikaye"
  - "internet"
  - "yazilar"
#cover-img: /assets/img/2011/04/
#share-img: /assets/img/2011/04/
#thumbnail-img: /assets/img/2011/04/
---


03 Nisan günü yani dün gece Okan Bayulgen’in programı Muhabbet kralı yapıldı. Genel olarak **internet**, **internetin gençliğe etkisi** ve **yeni medya düzenine internet**’in etkisi konuşuldu. Belirtmem gerekir ki, zaman zaman KingoDisco programını seyretsem de, uykusuz kalmak pahasına **Muhabbet Kralı**’nı tercih ediyorum. İnternette yer etmiş kişiler programda yer aldı. Her zamanki gibi akademik şahsiyetler de vardı. Alışılageldik medyada alışılmamış şekilde **Türkiye’yi ilgilendiren** konular konuşulduğu kanaatindeyim. Hatta izlerken elimin altındaki ajandamı karalarken notlar almışım farkında olmadan.

**Konuşulan konulardan bazı başlıklar:**

- Justin Bieber (?)
- Enformasyon toplumu yeni nesil
- İnternet ve televizyonun yayıncılık açısından değerlendirilmesi
- Trendlerin her an değişebildiği ve bu trendleri internet sayesinde herkesin belirleyebilme şansı olması.
- Kişisel bilgi ve tecrübe paylaşımının artık daha kabul edilebilir ve güvenilebilir olduğu
- Televizyonun hantallığı, internetin işlevselliği
- İnternetin bağımlılığı ve etkileri
- Sanal dünyada hayatın simüle edilebilirliği ve sosyal etkileri
- İnterneti şimdi ve gelecekte nasıl yararlı kullanabiliriz.

Görüldüğü gibi gündem gayet yoğundu. Her bir konu başlığını bir programa sığdırmak zorken **Hantal Konvansiyonel Medya** bütün konuları işlemeye çalıştı. Ben ise eski bir yöntemle, hikaye anlatarak günümüz bilgi toplumunu düşünmeye çağırıyorum.

### _Hayatı Boşa Harcamışsın!_

_Evvel zamanda geliyor iken,_

_Bir gün Dünya’nın en ünlü felsefecileri ve bilim adamları bir adada toplanmaya karar vermişler. Bu adaya giden zamanın ünlü bilginlerde biri kayıkçı tutmuş ve yola koyulmuşlar. Bilge adam yoldayken, o kadar çabalar edindiği bilgisiyle kayıkçıya hava atmayı düşünmüş ve başlamış sormaya._

- **_Bilge adam:_** _Sen matematik nedir bilir misin?_
- **_Kayıkçı:_** _Bilmem beyim._
- **_Bilge adam:_** _Sen astronomi nedir bilir misin?_
- **_Kayıkçı:_** _Bilmem beyim._
- **_Bilge adam:_** _Sen kimya nedir bilir misin?_
- **_Kayıkçı:_** _Bilmem beyim._

_Bilge adam, bu cahil adamın karşısında dayanamamış ve "Öyleyse senin hayatının yarısı boşa gitmiş be! A ahmak adam”_ _demiş. Bu durum karşısında başını büken kayıkçı yoluna devam etmiş._

_Bir süre sonra fırtınanın yaklaştığını gören kayıkçı heyecanlanarak_ **_“Yüzme bilir misin? Beyim”_** _diye sormuş. Paniğe kapılan adam_ **_“Hayır.”_** _diye cevaplamış. Kayıkçı bu fırsat karşısında hemen cevabı patlatmış._

**_“O ZAMAN SENİN HAYATININ TAMAMI BOŞA GİTMİŞ”_**
