---
author: "Ömer Serdar Ören"
title: "Mayıs 2024"
date: "2024-05-31"
categories: 
  - "blog"
tags: 
  - "mayis"
  - "mayis-2024"
  - "notlar"
  - "seyir-defteri"
  - "yazilar"
cover-img: /assets/img/2024/05/fener-mendirek-deniz-gemicilik-denizcilik-838x1024-1.jpg
share-img: /assets/img/2024/05/fener-mendirek-deniz-gemicilik-denizcilik-838x1024-1.jpg
thumbnail-img: /assets/img/2024/05/fener-mendirek-deniz-gemicilik-denizcilik-838x1024-1.jpg
---

2024 yılının Mayıs ayından kişisel notlar.

#### 1 Mayıs 2024

- Evet bugün 1 Mayıs ve yine olaylar. Anayasa mahkemesinin kararına rağmen hükümet ve onların polisleri ‘anayasaya rağmen’ işçileri Taksim’e sokmamak için İstanbul’un avrupa yakasını ablukaya aldı. Hatta adı konulmamış bir ohal durumu var bile denebilir. Dün chp’nin başkanı Özgür Özel Saraçhane’de toplanıp taksime yürüyeceklerini duyurmasına rağmen sadece toplanmakla kaldılar ve yürümediler. Sendikaları ve işçileri Saraçhane’ye toplayan chp, bir bakıma Taksim’e **yürünememesi** için güzel bir ortam hazırlamış oldu. Her şey çok saçma gelişiyor…
- Evlenmek ama ne için! Hayatı boyunca beraber yaşamak için evlendiği kadından sabah olunca kaçan ihtiyar adamlar görüyorum. Günün herhangi bir saatinde yürüyüşlerinden tanıyabildiğimi düşünüyorum. Çoğu sabah sabah ilk soluğu kıraathanelerde veya samimi olduğu esnafların masalarında alıyor…

#### 2 Mayıs 2024

- Çok ilginç bir hava var. Sanki kışın bitip yaza yaklaştığımız günlerde değil de yazın sonu sonbaharın başı gibi bir hava var. Puslu, ara ara yağmurlu, soğuğumsu gibi garip bir hava. Yoksa ‘Winter is coming’ mi? Kendi kendime soğuk espriler yapmaya yine başladım. Evet psikolojim pekte iyi değil. Aynen havalar gibi…

#### 5 Mayıs 2024

- Yine günler çok sıkıcı geçmeye başladı. Siyasette de bir hareket yok. 1 Mayıs’dan sonra herkes kendi evine çekilmiş gibi.
- Bugün blogum 16 yaşını doldurdu. Eğer 2 yıl daha devam edersem ‘reşit’ olacak. Bu kadar uzun süre ‘öyle ve böyle’ istikrarlı bir şekilde devam ettirdiğim başka bir şey yok. Belki de artık buna son vermenin zamanı gelmiştir.

#### 7 Mayıs 2024

- Bugün nargileyi bırakmaya karar verdim. Kalan son tütün ve kömürü kullandım ve bitti. Umarım…

#### 11 Mayıs 2024

- Bu aralar güneş patlamaları oldukça gündemde. Bizim karadeniz sahillerinde bile kuzey ışıklarına benzer oluşumlar gözükmüş. Benim aklımda ise Betelgeuse yıldızının süpernova patlamasını görme ihtimali var. İmkansıza yakın da olsa umut fakirin ekmeği.

#### 13 Mayıs 2024

- Emanet büyük yük.
- OpenAI yeni ürünü GPT-4o diye bir şey tanıttı. Yapay zeka işinin çivisi çıktı. Gerçekten daha gerçek. Hiç yapaylığı kalmadı. Gerçek zamanlı görüntü, ses ve yazı tanıma yapabiliyor. <https://www.youtube.com/watch?v=vgYi3Wr7v_g>

#### 14 Mayıs 2024

- Bugünde yapay zeka konusunda Google şov yaptı. Bu işlerin bu kadar kısa zamanda akıl almaz derecede ilerlemesi hakkında ne düşünmem gerektiğini bile bilmiyorum. Sadece ağzım açık yapılan gösterileri izliyorum. Eskiden ülkeler büyük teknolojik gösteriler yapardı. Zamanımızda ise insanlar büyük şirketlerin gösterilerini heyecanla takip ediyor. Devletler, hükümetler kimseyi (asalak yandaşlar hariç) heyecanlandırmıyor. <https://www.youtube.com/watch?v=nXVvvRhiGjI>

#### 17 Mayıs 2024

- Rüyamda 3. dünya savaşı çıkıyordu. Ermenistan Azerbaycan’a dronlarla deniz kenarında bir yerlerden saldırıyor ve savaş başlıyordu. Ekonomi allak pullak oluyordu falan.
- Savaş çıkmadı ama akşam bu satırları yazarken metallerde ve koinlerde acayip yükselişler vardır. Ayrıca twitterda bir çok şirketin [iflas](https://x.com/TurhanBozkurTV/status/1791460195337429354) ve [konkordato](https://x.com/TurhanBozkurTV/status/1791454780063142335) ilan ettiğiyle ilgili [gönderiler](https://x.com/TurhanBozkurTV/status/1791503447361032597) gördüm. Ve bunların daha başlangıç olduğunu söylüyor. Zaten ödenmeyen çekler ve alacaklar domino etkisiyle diğer şirketleri batıracaktır. Bakalım bu iş nereye gidecek.

#### 23 Mayıs 2024

- Bugün dolunay varmış. Astrologlar yine coşmuş. Sosyal medyada devamlı karşıma bir şeyler çıkıp duruyor. Ne zaman insanlar akıllanacak çok merak ediyorum.
- Hükümet sahiplenilmeyen sokak köpeklerinin uyutulması için kanun taslağı üzerine çalışıyormuş. Köpek-taparlar yine kudurmuş.

#### 29 Mayıs 2024

- RTE, Filisten’de Refah’a düzenlenen saldırıyla ilgili konuşmuş. Tamamen aynı fikirdeyim.

> Ey Birleşmiş Milletler! 21. yüzyılda, canlı yayınla tüm insanlığın izlediği soykırımı durduramayacaksan sen ne işe yararsın?  
>   
> Ey Amerikan Devleti! Bu kan senin eline de bulaşmıştır.  
>   
> Ey Avrupa’nın devlet başkanları! İsrail’in bu soykırımına siz de ortak oldunuz.  
>   
> Çünkü sustunuz.…— Recep Tayyip Erdoğan (@RTErdogan) [May 29, 2024](https://twitter.com/RTErdogan/status/1795817376929227155)

- Ayrıca nihayet bugün sokak köpekleriyle ilgili de açıklama yaptı. Toplanıp sahiplenilmesi sağlanacakmış. Sahiplenilmeyenler de anladığım kadarıyla itlaf edilecek. Sokak köpeklerini bilmiyorum ama köpek taparlar şu an kuduruyor. Tayyip’le aynı fikirde olduğum nadir zamanlar.

> Sahipsiz köpekler konusunda gerçek şudur: Toplumun çok büyük bir kesimi bu meselenin bir an önce çözülmesini, sokaklarımızın başta çocuklarımız olmak üzere herkes için güvenli hale gelmesini istemektedir.  
>   
> Bu talebe, bu çağrıya, hatta bu çığlığa kayıtsız kalmamız düşünülemez.… [pic.twitter.com/pQB5Ybhuwi](https://t.co/pQB5Ybhuwi)— Recep Tayyip Erdoğan (@RTErdogan) [May 29, 2024](https://twitter.com/RTErdogan/status/1795832479149875504)

#### 31 Mayıs 2024

- Kocaman bir ay daha bitti. Yazın sıcaklığını hatırlatarak…
