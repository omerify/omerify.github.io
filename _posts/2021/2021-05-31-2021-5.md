---
author: "Ömer Serdar Ören"
title: "Mayıs 2021"
date: "2021-05-31"
categories: 
  - "blog"
tags: 
  - "mayis"
  - "mayis-2021"
  - "notlar"
  - "seyir-defteri"
  - "yazilar"
cover-img: /assets/img/2021/05/sedat-peker-imdb-sayfa-1024x576-1.jpg
share-img: /assets/img/2021/05/sedat-peker-imdb-sayfa-1024x576-1.jpg
thumbnail-img: /assets/img/2021/05/sedat-peker-imdb-sayfa-1024x576-1.jpg
---

2021 yılının Mayıs ayından kişisel notlar.

#### 1 Mayıs 2021

- Bugün bilim ve uzay hakkında bir çok belgesel izledim ve izledikçe küçüldüm. Küçüldükçe küçük şeyleri ne kadar büyüttüğümü anladım. Tıpkı bazen olduğu gibi. Ama nedense bu hal, bu oluş çok kısa sürüyor. Belki bir kaç dakika sonra tekrar eski ‘egosantrik’ hale geri dönüyorum. Sanırım bu hali uzatmanın yoluna tasavvuf diyorlar. Ne kadar uzak ve ne kadar yakınız!
- Sokağa çıkma yasağına rağmen 1 Mayıs gösterileri oldu. Klasik 1 Mayıs gözaltıları, olaylar vs.
- Haberlerde artık polisleri cep telefonuyla çekmenin kişilik hakları ihlal ettiği gerekçesiyle yasaklandığını gördüm. Polisler görevlerini yaparken kişilerin hakkını korumuyor mu? Kanunsuz işlem mi yapıyor ki cep telefonuyla çekmek yasaklanıyor. Tam tersine yurt dışında polisler üzerlerinde kamera taşıyor. Bence bu konu burada kapanmaz altından bir şeyler çıkacak.

#### 2 Mayıs 2021

- Oyun bozan(!) virüs kıran(!) büyük ‘tam kapanmanın’ 3.günüydü. Yurdun çeşitli yerlerinden intihar haberleri geliyor. Troll ordularıyla intihar edenleri cehenneme gönderip komşularını suçluyorlardı. Yani sıradan bir gündü.
- Bazen daha önce bildiğin şeyleri tekrar duymak, tekrar öğrenmek gerekiyor. Doğru zaman ve doğru yerdeki ‘bilgi’ hayatları değiştirebiliyor.

#### 3 Mayıs 2021

- Ethereum fiyatı 3400 dolarla kadar gelmiş. Her şey (dolar, altın, gümüş, ev fiyatları, hisse) yerinde sayarken kripto paraların hızlı yükselişi bitmiyor. Bitcoin 50 bin dolarlara demir atmış durumda ve kripto paraların toplamı 2,5 trilyon dolara kadar yaklaşmış. Param olsaydı kafam çok karışırdı.
- Rize İkizdere’de 5’li çeteden biri olan Cengiz’e taş ocağı ruhsatı verişmiş ve köylüler direnişe geçmiş. Nöbet falan tutuyorlarmış. Destek [çağrısı](https://eksisozluk.com/ikizderelilerin-bize-destek-verin-cagrisi--6904027) yapmışlar! (Not: Son seçimlerde cumhur ittifakına %97 oranında oy vermişler.)
- Akşam saatlerinde **tüm dünyada** haberlere Bill Gates ve eşinin ayrılma kararı damga vurdu. Ayrılık kararını [twitter](https://twitter.com/BillGates/status/1389316412259270657)‘dan paylaştılar. Sanırım bir çok kişinin aklında milyarlarca dolarlık servetin nasıl paylaşılacağı konusu var.

#### 4 Mayıs 2021

- Şöyle bir kaç gün saçma sapan bir genelge, kural, başı bozukluk duymadan gün geçmiyor artık. İyice zıvadan çıktılar. 7 Mayıs’tan sonra ‘_temel tüketim malzemesi_‘ hariç hiç bir şey satılmayacakmış. Neye göre kime göre temel tüketim. Ampül patladı değiştiremeyecekmiyim! Twitter’da biri `Züccaciye dükkanına girmiş fil gibiler` demişti. Aynen katılıyorum.
- Bugün haberlede çok ilginç bir şey gördüm. İBB başkanı İmamoğlu’na geçen sene İstanbul Fethi anmasında türbenin yanında elini arkasına bağladığı için saygısızlıktan soruşturma [açılmış](https://www.sozcu.com.tr/2021/gundem/ekrem-imamogluna-ellerini-arkada-neden-bagladin-sorusturmasi-6412467/). Kim tarafından: İçişleri bakanlığı. Şaşırdım mı? Hayır! Yukarıdaki genelgeyi yayınlayan da aynı bakanlık.
- Günün en komik haberi, artık toplumun %5’ini bile temsil ettiğini şüpheli küçük ortak MHP’nin başkanı bahçeli, 100 maddelik anayasa için metin mi yazmış taslak mı hazırlamış işte öyle bir şey. Ama şu üstün zekaya dikkat çekmek istiyorum: 2023 yılına vurgu yaparak 100.yıla 100 maddelik anayasa. Hayran kalmamak mümkün değil(!)

#### 5 Mayıs 2021

- Bu arada evde boş kalınca aptalca şeylere çok daha fazla takılmaya başlıyor insan. Ben çok akıllı olduğum için falan söylemiyorum ama cehalet o seviyede ki benim gibi birini bile son sürat solladılar. Memlekette o kadar çok aptal var ki, cehalet o seviyelere ulaşmış ki sussan gönlün razı değil, konuşsan faydası yok. Reklamlar, tv programları, haberler, sosyal meyda, insanlarla iletişim kurulan her yerde hipnoz, yönlendirme, büyü ve leş gibi propaganda kokuyor. Maalesef insanları sadece köleye çevirmediler; ‘_etinden, sütünden, derisinden, ölüsünden…_‘ faydalanılacak ‘**davara**‘ çevirdiler.

#### 7 Mayıs 2021

- Sıradan bir karantinacık günüydü. Çocuklar dışarıda top oynuyorlar, insanlar fabrikalarda çalışıyor, Cuma namazı eda ediliyor, marketlerden alışveriş yapan insanlar var…
- Siyonist israil Mescid-i Aksa’ya saldırdı yine. Bir çok yaralı var. Kadın çocuk demeden herkese saldıranlar karşısında Allah’tan Filistin’liler geri adım atmıyor. Bu arada İstanbul’da İHH vakfı gece gece Kudüs’e destek [gösterisi](https://twitter.com/ihhinsaniyardim/status/1390936320315375617) yaptı. Yani miting yaptı. Herkese yasak. Bir vakfa serbest! Esnafa dükkan açmak yasak binlerce kişiyle miting yapmak bir vakfa serbest!

#### 8 Mayıs 2021

- Bugün blogumun açılmasının 13. yıldönümü. 2008’de başlayan macera 2021’e kadar bir çok değişiklik geçirse de devam edebildi. Gerçi daha öncesi de vardı ama giden gitti…
- İlginç bir rüya gördüm. Dolunayda bir şey mi olacak acaba? Uyanınca önümüzdeki ilk dolunayın ne zaman olduğuna baktım: 26 Mayıs.
- Bugün öğrendim ki, yeni bir çeşit coin için hard diskler veya ssd’ler kullanılacakmış. Yani ekran kartı ve işlemci krizinden sonra bir de disk kriziyle karşı karşıya kalacağız gibi görünüyor. Dolar kurlarının da artmasıyla yeni bir teknolojik cihaz almak iyice zulüm olmaya başladı.

#### 9 Mayıs 2021

- Sedat Peker kendine yapılan operasyon sonrası youtube [kanalında](https://www.youtube.com/channel/UCvvTSpYuJvEFBKW2_uvWziA) inanılmaz şeyler [anlatmış.](https://www.youtube.com/watch?v=1d91mi40ol8) Sedat Peker **kedi tecavüzcüsüne direniş operasyonu** demiş ama ben _kara kuğu operasyonu_ diyorum. **İkinci susurluk** veya **turkish wikileaks**‘de denebilir. akp’nin ve tr’nin çürümüşlüğünü tek tek anlatmış. Kimlerin bizi yönettiği, emniyet teşkilatının ne hale geldiği, aslında 90’lardan bir kaç cm bile daha ileri gitmediğimizin ilanı olmuş. Eğer bu konuşmalardan sonra devlet sessiz kalırsa; o devletin de, o devleti yönetenlerinde, o devlette yaşayanlarında…
- Dün akşam sabaha kadar Çin’in bir uydusunun kontrolü kaybetip dünyaya düşmesinin anbean hareketi [internet](https://orbit.ing-now.com/satellite/48275/2021-035b/cz-5b/) üzerinden canlı yayınlandı. Sonuçta korkulan olmadı ve yerleşim yerine düşmeden Maldivler’in kuzeyinde denize düştü. Bu arada bir uydunun ne kadar hızlı olduğunu görmek gerçekten çok etkileyici.
- Vatikan’ın internet üzerinden paylaştığı dijital yazıtlarda büyük Türk mutasavvıfı ve halk ozanı Yunus Emre’nin daha önce gün yüzüne çıkmamış, içinde 200’e yakın şiir bulunan yeni divanı ortaya çıkmış. ([Haber bağlantısı](https://www.sozcu.com.tr/2021/gundem/vatikanin-dijital-arsivinde-yunus-emrenin-gun-yuzune-cikmamis-yeni-divani-bulundu-6422751/)) TDK yayınlarından iki kitap halinde 1-2 ay arasında çıkacakmış. Mutlaka almam lazım.

#### 10 Mayıs 2021

- Bugün israil Gazze’ye yine saldırmış. Bu seferde çocuklar ölmüş. Herkes yine kınıyor! Artık kesin kanaat getirdim ki, bir İslam birliği olmadığı sürece yol almamız çok zor. Bu arada tr’de israili kınamak veya filistine destek için sokağa çıkmak, basın açıklaması yapmak, miting yapmak, araba konvoyu yapmak serbest olmuş.

#### 13 Mayıs 2021

- Bugün Ramazan Bayramı’nın ilk günü. Geçen sene olduğu gibi sokağa çıkma kısıtlaması ve ev hapsiyle geçiyor. Hiç bayram havası alamıyorum. Korona yalanı 1 seneden uzun zamandır hayatımızı esir almış durumda ve ne zaman normale döneceğimiz belli değil.
- Bayramın ilk günü Sedat Peker Bey’in 4. videosu yayına [GİRDİ](https://www.youtube.com/watch?v=R-ESu7EJHHM). Bayramın ilk günü olmasına rağmen bir kaç saatte 1 milyon izlenmeye yaklaştı. Evet ben de izledim. Bu videoda ‘Temiz Süleyman’ a verdi veriştirdi. Süleyman’da twitterdan yaptığı [açıklamada](https://twitter.com/suleymansoylu/status/1392733555176914947) TÜM muhalefete yüklendi. Kokuşmuşluk, tükenmişlik ve KORKU…

#### 14 Mayıs 2021

- Arkadaş her gün yeni bir skandalla uyanmak ancak bizim gibi ülkelerde olur heralde. Twitter’da turizm ile ilgili ‘goturkiye’ hesabı turizmde çalışanlara ‘**enjoy i am vaccinated**‘ logolu maske tanıtım videosu yayınlayarak büyük infial yarattı. Dün akşam yayınlandığı gibi silindi. Ben tweetin linkine baktığımda silmişlerdi ama tabiki yüklenen bir şeyi kaybetmek neredeyse imkansız. Heryerde var. Türk insanını bu kadar aşağılayacak bir tanıtım fikri için söyleyecek çok söz var ama susuyorum çünkü önceliğim şu anda yahdilerin Gazze’de yaptığı katliamlar. Maalesef hava saldırısı yaptılar ve toplamda şehit ve yaralılar binleri geçti. Bayram günü ve hatta Cuma günü zulüm devam ediyor. Daha önce dediğim gibi Ümmetin artık birlik olması gerekiyor. Ama düşününce yine susuyorum. Allah Celle Celauhü yardımcımız olsun.
- Şu blogumu siyasi şeylerle doldurmak istemiyorum ama rte “_sıkıntıya düşen insanlarımız, esnafımız, çalışanımız olduysa hepsinden helallik istiyoruz._” demiş. Şaka mı diye baktım, şaka değil; ciddiye alsam ciddiye alıncak bir tarafı yok; sövsen faydası yok!

#### 15 Mayıs 2021

- Bugün ilginç bir bağlantı dinledim. Youtube’da decalle ilgili bir video izlerken ‘deccal’ ve ‘diji’ arasındaki bağlantı çok mantıklı gelmeye başladı. Varı yok göstermesi, yoku var göstermesi, insanın gerçek dünyadan ayırıp iyi vakit geçirmesi sağlaması gibi bağlantılar çok basit olmasına rağmen daha önce aklıma gelmemişti. Yalnız aklımda bir soru oluştu: Deccalin alnında “kefere” yazıyordu, o zaman deccaliyetin aletlerinde de bir damga olması gerekmez mi? Bilemedim doğrusu.

#### 16 Mayıs 2021

- Sedat Peker 5. videosunu [yayınladı.](https://www.youtube.com/watch?v=H6MkwG47kK0) 10 saattte iki milyon izlemeyi geçti. Umarım bu videolara devam eder. Daha önce bu videolardan sonra yer yerinden oynamazsa öyle devletin de, milletinde … demiştim. Tek bir savcı harekete geçmedi. Onca iddia ve herkes 3 maymunu oynuyor. İnşallah Sedat Peker’in dediği gibi ‘onlar’ bir telefona bir tripoda yenilir. En başından ayağına kadar.
- CHP boğaz köprüsüne “**128 milyar nerede**” afişi [asmış.](https://twitter.com/eczozgurozel/status/1393993031951454208)

#### 18 Mayıs 2021

- Bugün nihayet şerefli bir savcı **Eyyup AKBULUT** salgın tedbirleri kapsamında gerçekleştirilen “hukuk cinayetine” dur demek için bir [video](https://www.youtube.com/watch?v=_pENNS96U_I) çekti ve soruşturma başlattı. Açıkça yapılan hukuk dışı uygulamalara dur demenin bu kadar zor olduğu başka bir zaman olmuş mudur? (video o.ç. youtube tarafından kaldırılmış.)

#### 21 Mayıs 2021

- Memleketin tabutuna çakılmamış çivi kalmadı. Daha ne kadar kötüye gidebiliriz bilyorum ama kötünün kötüsü olacağından şüphem yok.
- Bugün sağlam yağmur yağdı. Havalar ısınınca hava durumuna bakmayı kesmiştim ve pişman oldum. Yazlık ayakkabı ve gömlekle bir güzel ıslandım.
- Kripto para piyasalarında %50 civarında değer kaybı yaşandı. Ne yalan söyleyeyim daha 2-3 sene önce olanları unutanlar, şimdi tekrar ağlamaya başlamış. Kısa yoldan zengin olma peşinde koşanlara artık acımıyorum. Umarım daha da düşer.

#### 22 Mayıs 2021

- Hayatımızı direk etkileyen ve TR’nin devlet kurumlarını yöneten cb rte ve hükümet yetkililerinden daha çok Sedat Peker’in açıklamalarının takip edildiği/ciddiye alındığı/izlendiği günler yaşıyoruz. Bu yaşıma kadar bu kadar rezil olmuş bir hükümet görmemiştim. Umarım rte tek adam olmanın tadını çıkarıyordur.

#### 23 Mayıs 2021

- Bugün Sedat Peker’in 7. videosu [yayınlandı.](https://www.youtube.com/watch?v=7ivcvcWmOPI) Yine inanılmaz şeyler anlatmış. Ben izlemedim ama [twitter](https://twitter.com/search?q=sedatpeker7) yıkılıyor. Neler yok ki! Anlatsam blogum kirlenir…
- Ve nihayet Sedat Peker **imdb** yıldızı oldu: [imdb.com/name/nm12592081/](https://www.imdb.com/name/nm12592081/)

![](/assets/img/2021/05/sedat-peker-imdb-sayfa-1024x576-1.jpg)

#### 25 Mayıs 2021

- Ortalık yıkılıyor. Dün ‘Süslü Sülü’ habertürkte kendi bildiğini okudu. Bugün Ali Babacan ve Kemal Kılıçdaroğlu çok sert konuştu. devlet bahçeli Süleyman Soylu’nun arkasında durdu ve hodri meydan dedi. Ülkenin durumu foseptik çukuruna rahmet okutuyor!!!

#### 26 Mayıs 2021

- Bugün rte, süleymanın arkasında durdu. Rize’de Akşener’e yapılan protestoyu destekledi ve fitilin ateşini yaktı. Böyle zamanlarda aptal insanlar tahmin edilemeyen bir şeyi tahmin edilemeyen bir zamanda yapabilir ve toplumda infial oluşturabilirler. İşte o zaman artık geri dönüş çok zordur ve işin nereye varacağını kimse kestiremez. Bakalım zaman neler gösterecek.

#### 29 Mayıs 2021

- Sanırım ve umarım bu haftasonu olan sokağa çıkma yasağı artık son. Diğer taraftan da içimden bir ses, pandemi tiyatrosunun daha bitmediğini söylüyor.
- Deniz salyası her yeri sarmış. Önce Marmara’da çıkan görüntüleri sıkça görür oldum. Fotoğraflar gerçekten çok iğrenç gözüküyor. Fatih Çıtlak sohbetlerinde sıkça _madde_, **mana**‘nın yansımasıdır der. Memleketin her yerinden irin akıyor! Tabiki bu pisliğe ben de dahilim ve herkes gibi benim de payım var.

#### 30 Mayıs 2021

- Sedat Peker’in 8.videosu [yayınlandı.](https://www.youtube.com/watch?v=sYvs-m5hFso) Durdurulan MİT tırları hakkında herkesin bildiği ama kimsenin söyleyemediği şeyi söyledi: “Silahlarlar Türkmenlere değil El nusraya gidiyordu.” Açıklamalardan sonra ekşisözlükteki şu [entry](https://eksisozluk.com/entry/123956083) olayları daha anlamak için oldukça ideal. Bu arada Can Dündar’ın kulakları bugün baya çınlayacaktır diye tahmin ediyorum. [Video-1](https://streamable.com/722iwp) – [Video-2](https://www.youtube.com/watch?v=XdQJSz4mzbs)

#### 31 Mayıs 2021

- Bir ayı daha bitirdik. Her şey daha kötüye gidiyor. Dünya çapında korona bahanesiyle totaliter yönetimlerin tohumları atılmaya devam ediliyor.
- rte pazartesi bakanlar kurulu sonrası açıklama yaptı. Haziran’da kısıtlamalar devam edecek. Yumuşak bir şekilde! Her taraf leş gibi pislik kokuyor. (mecazi anlamda)
