---
author: "Ömer Serdar Ören"
title: "Ocak 2024"
date: "2024-01-31"
categories: 
  - "blog"
tags: 
  - "notlar"
  - "ocak"
  - "ocak-2024"
  - "seyir-defteri"
  - "yazilar"
cover-img: /assets/img/2024/01/kadikoy-sahil-istanbuk-vapur-deniz-10-ocak-2024-1024x768-1.jpg
share-img: /assets/img/2024/01/kadikoy-sahil-istanbuk-vapur-deniz-10-ocak-2024-1024x768-1.jpg
thumbnail-img: /assets/img/2024/01/kadikoy-sahil-istanbuk-vapur-deniz-10-ocak-2024-1024x768-1.jpg
---

2024 yılının Ocak ayından kişisel notlar.

#### 1 Ocak 2024

- Kar ve soğuk olmayınca yılbaşı olmuyor. Zaten son yıllarda her gelen sene geçeni arattığı için kimsenin yeni yılı beklediği yok. Ve maalesef 2024 hakkında tek merak ettiğim şey, 2023’ten kaç kat daha kötü olabileceği.
- Miladi yeni yılın ilk günü, Japonya’da 7.4 büyüklüğünde deprem haberiyle uyandım. Tsunami uyarıları verilmişti ama akşam bu satırları yazarken tsunami haberi gelmedi. Nedense bu yıldan hiç ümidim yok ve bu depremi her şeyin çok daha kötüye gideceği şeklinde yorumladım. Malumun ilamı mı, algıda seçicilik mi, aptallık mı, karamsarlık mı yoksa boş boğazlık mı; bilemedim!

Bu arada depremle ilgili çok ilginç görüntüler vardı sosyal medyada işte onlardan bir tanesi:

> Effect of the earthquake that hit Central Japan today: roads cracking and pavements rising.  
>   
> \[📹 mmmin726\][https://t.co/TE1PAB3Qbc](https://t.co/TE1PAB3Qbc)— Massimo (@Rainmaker1973) [January 1, 2024](https://twitter.com/Rainmaker1973/status/1741834726061506631)

- Dünya gece herkes yılbaşını kutlarken ben yapay zekaya merak sardım. Stable diffusion videoları izledim. Yapay zekayla üretilen görselleri inceledim. Gözlerime inanamadım. ÇOK büyük bir şey yaklaşıyor ve bu konu hakkında neler yapabilirim diye bakındım. Sonra ekran kartlarının fiyatlarına baktım ve içim burkuldu 🙂 Bir şekilde yapay zeka furyasına dahil olmak için içimde yükselen bir motivasyon var. Bir yerden tutunmalıyım ve her an bir delilik yapabilirim…
- Bir kaç gün önce yaklaşık 150 dolarlık aldığım XRP Ripple’ı bugün sattım. 4 dolar falan zarar ettim. Kripto paraların bir kez daha bana göre olmadığını teyit etmiş oldum. Borsadaki paramı da çekip bu piyasadan elimi eteğimi çekmeye karar verdim. Bye bye.

#### 2 Ocak 2024

- Biri çıkıp önümüzdeki bir ay neler olacak söylesede en azında hayatımın küçük bir parçasını bilerek yaşamanın nasıl olduğunu deneyimleyebilseydim. Sadece bir ay neler olacağını bilseydim, ilk yapacağım şey para kazanmak olurdu heralde. Hem de çok para. Bir daha çalışmama gerek kalmayacak kadar çok… 

#### 3 Ocak 2024

- Sirk mi, yok RTE’li bir Türkiye mi diye sorsan zerre tereddüt etmeden SİRK cevabını veririm. En azından sirkte insanlar iyi vakit geçiriyor.

#### 6 Ocak 2024

- Son 6 senedir falan ne olsa ekran kartlarına yarıyor. Üst modellerin bir türlü fiyatları düşmedi. Kriptoculardan kurtulduk bu sefer yapay zeka çıktı. Bende yapay zeka için arayışa girdim ama nasıl olacak bilmiyorum.
- Ülkemizdeki siyasetçilerin iq seviyesi ölçülüp topluma açıklanmalı. Düşük zekalıların toplumlara yön vermesi engellenmeli!

#### 9 Ocak 2024

- Bugün yeni bir seriye daha başladım. ‘**Yapay Zeka Notları**‘ ile gözüme çarpan haberleri not etmeye başladım. Eğer devam edebilirsem 10 sene sonra gelişimi takip etme adına baya bir anlam taşıyacak.

#### 10 Ocak 2024

- Bugün İstanbul’u dolaşma imkanım oldu. Soğuk, çaresiz, yorgun ama yine de güzeldi.
- 10 Ocak’ta **steam**‘de ilginç bir oyun yayınlanmış. Hayatımda gördüğüm en zor oyunlardan biri 🙂 Oyunun ismi **‘Nothing’** ve oyun hiç bir şey yapmama üzerine oynanıyor. Günümüz hayatında oldukça zor. Hayatın hızlı akışında durabilmek, bekleyebilmek, uzak kalabilmek veya hiç bir şey yapmamayı seçmek neredeyse imkansız. Neyse ki bedava. İsteyen [buradan](https://store.steampowered.com/app/2696480/Nothing/) indirebilir. <https://www.youtube.com/watch?v=ICDU_rr0lpQ>

#### 15 Ocak 2024

- Kredi kartlarımı sıfırlamaya çalışıyorum ama olmuyor. Her şey o kadar pahalılaşıyor ki almasam daha sonra çok fazla ödemek zorunda kalacağım. Mesela bu sitenin hostinginin fiyatı yıllık 1860 tl +kdv olmuş. Ben 499 tl + kdv ödüyorum. Eski kullanıcılarına bu zammı daha yansıtmamış wordpress.com. Bende başka bir site için 2 yıllık daha aldım. Zaten bitmek üzereydi. Belki bir kaç yıl daha ekleyebilirim. Paketimi yükseltmeye kalksam artık 5 bin tl falan ödemem gerekecek. Aynı şekilde alan adlarına da zam gelir korkusuyla 2030’a kadar uzattım. Ne olacak böyle bilmiyorum!
- Zam demişken bugün [twitter](https://twitter.com/bosunatiklama/status/1746891890539065561)‘da gördüğüm bir fiyat etiketini eklemeden geçemeyeceğim. Yoruma hacet yok maalesef!

#### 16 Ocak 2024

- Bu İstanbul hafif yağmurlu yoğun trafikli.
- Özellikle yılbaşından sonra her şeye zam gelmesi ve hızla kötüleşen ekonomik durumun beni alışveriş manyağı yaptığını fark ettim. Çok şey satın aldığımdan değil. Devamlı fiyatları takip durumuna geçip saçma bir şekilde alışveriş sitelerinde çok zaman harcamaya başladım. Bu duruma son vermem gerek. Boşa harcanan zaman ve gereksiz stres.

#### 17 Ocak 2024

- Samsung yeni telefonları **S24, S24 Plus ve S24 Ultra**‘yı tanıttı. Tanıtım ‘_**AI aşağı, AI yukarı**_‘ şeklinde başladı, devam etti ve bitti. **Yapay zekayla gerçek zamanlı dil çevirisi gerçekten güzeldi**. Hayata dokunan gerçekten yararlı bir özellik. Dil bariyerinin ortadan kalkmaya başlayacağı seneler geliyor. Bunun haricinde fotoğraf çekmede ve düzenlemede, google ile aramada yapay zekanın kullanımı üzerinde çok durdular. Ve tabiki diğer özelliklerde ufak tefek geliştirmeler. Sonunda çok beklenen efsane **Samsung Galaxy Ring** için ipucu verdiler. Söylentilere göre seneye bir de **akıllı yüzük** çıkabilir. Akıllı demişken tabiki yapay zeka destekli. Bir yüzüğümüz eksikti. <https://www.youtube.com/watch?v=kXW5M3H5f68>

#### 18 Ocak 2024

- Bugün canım (nedensiz) çok sıkkındı.

#### 19 Ocak 2024

- Bugün bilinen tarihte ilk Türk’ün uzaya gittiği gündür. Alper Gezeravcı uzaya giden ilk Türk oldu. Hem de cam kenarı 🙂

> SpaceX was founded to help create a future where not just hundreds but thousands and ultimately millions of people can travel off Earth, to live and work in space and on other planets. [pic.twitter.com/xxPjwqRJHT](https://t.co/xxPjwqRJHT)— SpaceX (@SpaceX) [January 18, 2024](https://twitter.com/SpaceX/status/1748091418978218142)

#### 21 Ocak 2024

- Bugün Pazar olması sebebiyle neredeyse hiç bir şey yapmadım. Boş geçen günlere bir gün daha ekledim. Gündemde neler var, sosyal medyada neler konuşuluyor, onlara bile bakmadım.
- Her şey çok çabuk değişiyor. Çocuklar çok hızlı büyüyor ve tabi ki bende çok çabuk yaşlanıyorum. Ne bereketsiz günlerde yaşıyoruz!

#### 22 Ocak 2024

- Meksika ve Şili, İsrail’i Gazze’deki olaylar için Uluslararası Ceza Mahkemesi’ne [başvurmuş](https://www.yeniasya.com.tr/dunya/meksika-ve-sili-de-israil-i-sikayet-etti_592799). Bizimkilerden hiç ses yok. Hiç bir yaptırım yok. Ambargo yok. Sağda solda terörist israil demeyi biliyorlar. Rahmetli Erbakan’ın dediğinin doğru olduğu her geçen sene daha iyi anlaşılıyor. Akp ve recebin ipinin siyonistlerin elinde olduğundan şüphem kalmadı.
- Delirmek için artık çok mu geç? Son zamanlarda bir delilere bir de ölülere çok özeniyorum.

#### 24 Ocak 2024

- Son günlerde iyi uyumaya başladım. Erken yatuyorum, geç kalkıyorum. Kendime şaşırmaya başladım.

#### 25 Ocak 2024

- Nasa’da astrofizikçi Umut Yıldız ‘Türkiye ile ilgili duyguları depreştiği ve Türkiye’de uzay farkındalığı arttığı’ için dönmeye karar [vermiş](https://www.donanimhaber.com/nasa-dan-ayrilan-umut-yildiz-turkiye-de-uzay-farkindaligi-artti--173431). Türkiye sokakta yürürken her an bir bıçaklı saldırıya uğrayabileceğini, araba kullanırken korna çaldığı kurşun manyağı olabileceğini, hiç olmadı sokakta yürürken her köşe başında olan köpeklerin birinin saldırısına uğrayabileceğini bilmiyor olamaz.

#### 27 Ocak 2024

- Yaşlılık zor vesselam. Ölüm karşısından her şey anlamını yitiriyor. Ama bir de ölümü bekleyen yaşlılar var ya… Görünce insanın içi yanıyor. Allah (celle celalühü) kimseye muhtaç olmadan hayırlı ölüm nasib etsin. Amin.

#### 28 Ocak 2024

- İçimden bir ses Şubat Ayı dünya açısından zorlu geçecek diyor. Daha önceki tecrübelerime göre içimdeki sesin doğru çıkma ihtimali %50. Yani yazı tura atmakla aynı ihtimal.

#### 29 Ocak 2024

- Bugün için İstanbul’da yağmur ve kar tahmini yapan kanallar hiç utanıyor mu acaba! Doğru düzgün ne yağmur ne de kar vardı. Kaç senedir doğru düzgün kar yağışı görmedim. İnsan ‘o eski’ karlı günleri özlüyor. Çocukluğumda ne kar yağardı arkadaş…
- TV’nin ne zaman yanından ya kadınların saçma programları ya da kavgalı atarlı dizi reklamları. İyice b.ku çıkmış.

#### 30 Ocak 2024

- Bugün İstanbul’da en sevmediğim yağmur türü olan yukarıdan biri tükürür gibi yağmur yağıyor. 2 dakika yağıyor sonra duruyor, biraz ilerde daha yoğun yağıyor. Bir yandan soğuk…

#### 31 Ocak 2024

- Elon Musk yine yaptı yapacağını. Domuzların beynine çip yerleştirdiği **Neurolink** projesinde insanlı deneylere [başlamış](https://twitter.com/elonmusk/status/1752098683024220632). Beyin çipi ve Starlink’i birleştirince işin nereye gideceğini görmek o kadar da zor değil. <https://www.youtube.com/watch?v=uHw7QDWVdQI>
- Yurtta ise işler iyice zıvanadan çıkıyor. Seçilmiş mv Can Atalay’ın vekilliği düşürüldü. Benim bir teorim var ama söylemek için erken. Eğer teorim gerçek çıkarsa da söylemek için çok geç olacak.
- Bir ay daha böyle bitti. Eskisinden daha kötü yenisinden daha iyi. Allah (celle celalühü) sonumuz hayır etsin.
