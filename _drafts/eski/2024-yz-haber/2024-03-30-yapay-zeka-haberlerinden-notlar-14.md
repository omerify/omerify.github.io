---
author: "Ömer Serdar Ören"
title: "Yapay Zeka Haberlerinden Notlar - 14"
date: "2024-03-30"
categories: 
  - "blog"
tags: 
  - "ai"
  - "amazon"
  - "anthropic"
  - "apple"
  - "uretken-yapay-zeka"
  - "elon-musk"
  - "gemini"
  - "gemini-nano-ai"
  - "google"
  - "microsoft"
  - "notlar"
  - "openai"
  - "runway"
  - "samsung"
  - "stability-ai"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yazilar"
cover-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
share-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
thumbnail-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
---

23 Mart – 31 Mart tarihleri arasında yapay zeka haberlerinden gözüme çarpanlardan çıkardığım notlar.

* * *

- Bir önceki bölümde **Stability AI**‘de işlerin yolunda gitmediği ve ekonomik olarak zor günlere hazırlandığını yazmıştım. 23 Mart itibariyle kurucularından olan ve **CEO görevini yürüten Emad Mostaque görevinden [istifa etmiş](https://stability.ai/news/stabilityai-announcement)**. Yönetim Kurulu Mostaque yerine **COO Shan Shan Wong’u ve CTO Christian Laforte’yi Stability AI’nin geçici eş CEO’ları olarak atamış.** _Yapay zeka teknoloji şirketlerinden önümüzdeki bir kaç yıl boyunca istifalar, iflaslar, satın almalar ve birleşme haberlerini çokça görebiliriz diye düşünüyorum. Benim için sürpriz olmayacak._

* * *

- Bu sene Galaxy S24 serisi tanıtımı ile birlikte ‘**yapay zeka çağını**‘ tanıtan **Samsung**, Galaxy AI özellikleri **28 Mart** tarihi itibari ile hangi telefonlara getireceği belli [oldu](https://www.sammobile.com/news/galaxy-s23-fold-5-flip-5-will-get-all-galaxy-s24-ai-features/). **Galaxy S23, Fold 5 ve Flip 5 modelleri S24 serisi için sunulan yapay zeka özelliklerinin tamamını alacakmış.**

* * *

- **[Runway](https://runwayml.com/), AI video karakterlerine ses verme imkanı sunan yeni bir lip sync özelliği [yayınladı](https://www.tomsguide.com/ai/ai-image-video/runway-now-lets-you-give-your-ai-video-characters-a-voice-and-i-put-it-to-the-test)**. Bu özellik, kullanıcıların yapay zeka tarafından oluşturulan videolara seslendirme eklemelerine ve daha gerçekçi ve etkileyici içerikler üretmelerine olanak tanıyor.

* * *

- **Apple**‘ın **iPhone 16 Pro** modelinde kullanmayı planladığı **A18 Pro çipinin, cihaz üzerinde yapay zeka (AI) performansını önemli ölçüde artırması [bekleniyor](https://9to5mac.com/2024/03/24/iphone-16-pro-a18-pro-chip-artificial-intelligence/).** _Haitong International Tech Research analisti Jeff Pu’nun paylaştığı bilgilere göre, A18 Pro çipinde yapay zeka odaklı özel değişiklikler yapılacak._ Görüntü işleme, konuşma tanıma, doğal dil işleme, artırılmış gerçeklik (AR) ve sanal gerçeklik (VR) alanlarında gelişmeler bekleniyor. Bu gelişmeler, iPhone 16 Pro’yu fotoğrafçılık, video düzenleme ve oyun gibi alanlarda daha da güçlü hale getireceği düşünülüyormuş.

* * *

- Bu arada Google’dan yapay zeka desteği almak için görüşmeler yaptığı söylenen **Apple** için bu sefer **Çin tarafında Baidu ile iOS 18’e yapay zeka özellikleri getirmek için görüşmeler yaptığı [söyleniyor](https://9to5mac.com/2024/03/22/apple-baidu-china-ios-18-generative-ai-partnership/)**. Eğer bu söylentiler doğruysa Apple’ın bölgeye göre yapay zeka özellikleri sunması beklenebilir. Böylece ‘_bağzı_‘ kısıtlamaları aşmayı planlıyor olabilirler.

* * *

- **Twitter Premium+ kullanıcılarının Grok yapay zeka sohbet robotunu kullanılabileceği haberleri piyasaya düştü**. Daha sonra Elon Musk twttr hesabından tüm Premium kullanıcılarının bu özellikten yararlanabileceğini söyledi. Gemini veya ChatGPT ile karşılaştırıldığında performansının ne kadar iyi olduğunu ve kaç kişinin gerçekten kullandığını merak ediyorum.

> Later this week, Grok will be enabled for all premium subscribers (not just premium+) [https://t.co/4u9lbLwe23](https://t.co/4u9lbLwe23)— Elon Musk (@elonmusk) [March 26, 2024](https://twitter.com/elonmusk/status/1772724958801649711)

* * *

- **Claude 3** yapay zeka modelinin geliştiricisi **Anthropic Amazon’dan 2.75 milyar dolarlık [yatırım](https://www.aboutamazon.com/news/company-news/amazon-anthropic-ai-investment) aldı.** Yatırım tutarı, şirket tarihindeki en büyük yatırımı. Yapay zekanın insanlığın en büyük varlıklarından biri olma potansiyeline sahip olduğuna inanan _Anthropic aldığı bu yatırımla yapay zekanın daha güvenli ve sorumlu bir şekilde geliştirilmesine devam edecekmiş._

* * *

- **Elon Musk, ‘süper yapay keka’nın kaçınılmaz olduğuna ve insanlığın sonunu getirebileceğine inanıyormuş**. [Observer](https://observer.com/2024/03/elon-musk-discuss-artificial-general-intelligence/)‘in haberine göre genel yapay zekanın (AGI) insanlığın başına gelebilecek en önemli şey olduğunu söylemiş. Ayrıca AGI’nin nükleer silahlardan daha tehlikeli olabileceğini ve dikkatli bir şekilde geliştirilmesine yönelik denetimlerin olması gerektiğini düşünüyormuş.

* * *

- Yapay zeka dünyasında yetenek avı o kadar rekabetçi hale geliyor ki, **Meta CEO’su Mark Zuckerberg’in Google’ın DeepMind çalışanlarına kişisel e-postalar yazmaya başladığı ve onlardan gelip Facebook’un yapay zeka projeleri üzerinde çalışmaları için yalvardığı** [haberini](https://futurism.com/the-byte/zuckerberg-emailing-google-employees) gördüm. Haberin doğru olup olmadığı hakkında şüphelerim var ama eğer doğruysa önümüzdeki senelerde çok ‘**kan akacak**‘ demektir.

* * *

- **Google Pixel 8**‘in, daha önce planlandığı gibi, cihazda **Gemini Nano AI** özelliğine sahip olacağı [doğrulandı](https://www.gsmarena.com/google_pixel_8_will_get_ondevice_gemini_nano_ai_after_all-news-62210.php). Bu özellik, Pixel 8’in daha hızlı ve daha duyarlı hale gelmesini sağlayacak. Gemini Nano AI, Google’ın Tensor yongası tarafından destekleniyor. Pixel 8’in Pixel Feature Drop ile birlikte Gemini Nano AI güncellemesini alacağı öngörülüyor.

* * *

- Üretken yapay zeka gelişimini sürdürürken akla ve mantığa uygun bir [hareket](https://news.mit.edu/2024/mit-launches-working-group-generative-ai-and-work-of-the-future-0328) ABD’de MIT’den geldi. **MIT, üretken yapay zekanın (AI) gelecekteki işgücü üzerindeki etkisini araştırmak için bir çalışma grubu kurdu.** Çalışma grubu, üretken AI’nın işgücü üzerindeki potansiyel faydalarını ve risklerini inceleyecekmiş. Grup ayrıca üretken AI’nın sorumlu bir şekilde geliştirilmesi ve kullanılması için önerilerde bulunacakmış.

* * *

- **Microsoft ve OpenAI**, _Stargate adında yeni bir veri merkezi projesi üzerinde [çalışıyormuş](https://www.digitaltrends.com/computing/microsoft-openai-working-on-a-data-center-project/)_. Projenin amacı, OpenAI’nin yapay zeka modellerini eğitmek için daha fazla bilgi işlem gücü sağlamak. Stargate’in tamamlanması, OpenAI’nin GPT-5 gibi daha büyük ve daha karmaşık yapay zeka modelleri geliştirmesini sağlamak olarak söyleniyor. **Projenin maliyeti 100 milyar doları aşabileceği söyleniyor.** _Fark ettiniz mi bilmiyorum ama söz konusu yapay zeka olunca ‘yüzmilyarlarca dolarları’ konuşmak artık sıradan hale geldi._

* * *

- **Elon Musk**‘ın yapay zeka girişimi **_x.ai_ Grok 1.5’i [duyurdu](https://x.ai/blog/grok-1.5)**. Grok 1.5, gelişmiş muhakeme yetenekleri ve 128.000 tokenlik bağlam uzunluğuyla birlikte geliyormuş.. Yakında X platformunda kullanmak mümkün olacakmış. Tabi ki premium’lulara.

* * *

- **OpenAI** dur durak bilmiyor. Sora video yapay zekasından sonra şimdi de **sadece 15 saniyelik bir konuşma kaydını kullanarak gerçekçi ses üretme kabiliyeti olan yapay zeka ses motorunu [duyurdu](https://openai.com/blog/navigating-the-challenges-and-opportunities-of-synthetic-voices).** Yapay zeka kullanarak bir bizi tekrar üretmediği kalan OpenAI’ın son blog yazısı ile birlikte anlatacak bir şey kalmadı. Sitede duyurusu yapılan ses motorunun örnekleri mevcut. **Kimlik hırsızlığı, propaganda, deepfake** gibi konuları tekrar alevlendiren yapay zeka teknoloji şimdilik genel kullanıma açılmadı. ABD’de seçimlerden sonra bizi hareketli günler bekliyor gibime geliyor.
