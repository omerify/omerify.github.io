---
title: Seyir Defteri 2019/1
date: 2019-01-03T18:00:57+03:00
author: omerify
layout: post
permalink: /2019/01/03/seyir-defteri-2019-1/
categories:
  - Blog
tags:
  - notlar
  - seyir-defteri
---

**(Siber Güvenlik)** Son yıllarda IoT cihazlara (şeylerin interneti -tv, saat, oyuncak, hoparlör, ışık, hava sensörü, kamera, vs.-) olan ilgi nedeniyle popüler hediyeler arasında bu tip cihazlar tercih sebebi oluyor. Devamlı internete bağlı bu cihazlar siber saldırganların birinci tercih sebebi. Bu nedenle Amerikan Ulusal Siber Güvenlik ve İletişim Entegrasyon Merkezi (NCCIC) dört öneriden oluşan bir uyarı yayınladı. (<a href="https://www.us-cert.gov/ncas/current-activity/2018/12/28/Securing-New-Devices" target="_blank" rel="noreferrer noopener nofollow">Kaynak</a>)

  1. Güçlü şifreler kullanın. (her zaman ve her yerde)
  2. Güvenlik ayarlarınızı kontrol edin ve maksimum güvenliğin saplandığından emin olun.
  3. Cihazınızda mümkün olan en güncel sürümü kullanın. Özellikle IoT cihazların en büyük açmazlarında bir tanesi.
  4. IoT cihazların devamlı internete bağlı olduklarının farkında olun ve gerekmiyorsa bağlanmayın.

<hr />

**(Siber Güvenlik)** Hackerların elinden hiç bir şey kaçamıyor. Hatta kendi avuç içleri bile. Bilgisayar korsanları avuç için damar taramasını nasıl alt edebileceğini gösterdiler. Çok güvenilir olarak bildiğimiz ve ülkemizde de nüfus müdürlüklerinde kullanılan avuç içi damar taramasını hacklemeyi başardılar. Kulak arkamız _sanırım_ hala sağlam. (<a href="https://motherboard.vice.com/en_us/article/59v8dk/hackers-fake-hand-vein-authentication-biometrics-chaos-communication-congress" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** Kötü amaçlı bir yazılım (malware), ABD’nin önde gelen gazetelerinden **Chicago Tribune**, **New York Times**, **Los Angeles Times**, **Wall Street Journal**, **Baltimore Sun** ve diğer günlük gazeteleri hedef aldı. ABD dışından yapıldığı düşünülen saldırı hakkında isimsiz kaynak, saldırının bilgi çalmaktan ziyade sistemleri işlevsiz kılmaya yönelik olduğunu söyledi. Kısmen de başarılı oldu. (<a href="http://www.ehackingnews.com/2019/01/malware-attack-disrupts-delivery-of.html" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** The Dark Overlord adlı hacker grubu, kendilerine bitcoin’le ödeme yapılmaması halinde, sigorta şirketlerinden ve devlet kurumlarından çaldıkları 11 Eylül’e ilişkin binlerce gizli belgeyi sızdırma tehdidinde bulundu. Dahası bazı bilgileri şantaj olarak yayınlamışlar bile.

<hr />

**(Yapay Zeka)** Japonya’da **Osaka Üniversitesi**‘nden araştırmacılar kanser hücrelerini tespit edebilen bir yapay zeka geliştirdiler. Kanser hücrelerinin mikroskop altındaki fotoğraflarından yararlan yapay zeka uygulaması %96 doğrulukla kanser hücrelerini tespit edebiliyor. Hatta radyasyona dayanıklı olup olmadığını bile belirlemede yardımcı oluyor. (<a href="https://www.teslarati.com/artificial-intelligence-ai-cancer-cell-detection/" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** _Stanford Üniversitesi_ ve _Google_‘nin birlikte çalıştığı ve havadan çekilen fotoğrafları haritaya dönüştüren yapay zekanın bazı görüntüleri daha sonra kullanmak üzere gizledi anlaşıldı. (<a href="https://gadgets.ndtv.com/science/news/clever-artificial-intelligence-hides-information-to-cheat-later-at-given-task-1971017" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Hindistan savunma bakanlığı yapay zekanın **ulusal güvenlik** ve **savunma** amaçlı kullanılması için çalışma başlattı. Uzun zamandır askeri alanda çeşitli amaçlarla kullanılan **yapay zeka**, Hintlilerin de ilgisini çekmişe benziyor. (<a href="https://www.indiatoday.in/india/story/defence-ministry-forces-artificial-intelligence-1422245-2019-01-02" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** _DigitalJournal_ adlı sitede <a href="http://www.digitaljournal.com/tech-and-science/technology/op-ed-how-artificial-intelligence-will-redesign-the-world/article/540094" target="_blank" rel="noreferrer noopener nofollow">yapay zekanın dünyamızı nasıl değiştireceği</a> hakkında güzel bir makale (ingilizce) yayınlanmış. Okuduğum kadarıyla yazıdan anladıklarımdan notlar:

  * Yapay zeka en basit teknolojiden en karmaşığına hayatımızın her alanına etki edecek.
  * Yapay zekanın oluşturduğu değişim daha önce kullanılan ekonomik modellerde büyük yıkıma neden olacak.
  * Yapay zeka çağında uluslar, diğer ulus devletlerle beraber şirketlerle de rekabet edecek. Hiç bilinmeyen yeni teknoloji şirketlerinin parlaması muhtemel. Web çağının **Amazon**, **Google**, **Facebook** gibi koca şirketleri (yüzler yıllık köklü şirketler karşısında) sadece 10 yılda dünyanın en değerli şirketleri haline geldiğini hatırla.
  * Yapay zeka çağını geliştirilecek yeni teknolojilerle (neural network, makina öğrenimi, Robot Teknolojileri, big data, IoT, Sanal Gerçeklik vs) birlikte düşünmek lazım. Yeni çağda yeni kurallar olacak.
  * Datanın doğası değişecek. Yapay zeka kendi gerekli bilgileri daha etkin kullanmak için kendi dilini, matematiğini ve kodlama becerilerini geliştirecek. Kısacası data ve datanın etkin işlenme yöntemlerini icat edecek. _Kulağa çok tehlikeli geliyor._

<hr />

**(Yapay Zeka)** Forbes’de <a href="https://twitter.com/DanielArayaXY" target="_blank" rel="noreferrer noopener nofollow"><em>@danielarayaXY</em></a> tarafından yayınlanan ve içindeki bağlantılarla çokça zengin bu muhteşem makale **‘Yapay Zeka Çağına Kim Liderlik Edecek?’** başlığı taşıyor. **ABD** ve **Çin**‘in karşılaştırmalarının yapıldığı yazıdan not olarak şunları eklemeliyim diye düşünüyorum; batının yıldızı sönüyor ve önümüzdeki değişim diğerlerinden çok farklı olacak. Bunca kavga boşuna olamaz. (<a href="https://www.forbes.com/sites/danielaraya/2019/01/01/who-will-lead-in-the-age-of-artificial-intelligence/amp/" target="_blank" rel="noreferrer noopener nofollow">Kaynak</a>)

<hr />

**(Mobil Teknoloji)** Android kullacılarının en çok şikayet ettiği _güncelleme_ meselesi üzerine **AOSMARK** (<a href="https://www.aosmark.com/" target="_blank" rel="noreferrer noopener nofollow">https://www.aosmark.com/</a>) adında bir site açıldı. Marka ve model bazında güncelleme puanlarının paylaşıldığı websitesi android işletim sistemli telefon alacakların (ios’dan androide geçme niyetim var) çok işine yarayabilir.

<hr />

**(Gündem)** İBB, daha önce yasak olan ve bu nedenle yüksek miktarda cezalarla karşılaşanlar için Fatih Sultan Mehmet Köprüsü’nü 2. sınıf araçlar olarak anılan kamyonet, minübüs, panelvan tipi araçlar da kullanabilecek. Gayet makul bir karar. 3. Köprü fiyat ve mesafe farkıyla yeterince zulme dönüşmüştü.

**(Bilim)** Daha önce **karadelik**leri biliyordum ama **akdelik**leri ilk defa bir yazıda gördüm. Gördüm diyorum zira henüz okuyamadım. Şurada kalsın da tez vakitte okuyayım. (<a href="http://okyanusum.com/makale/akdelikler/" target="_blank" rel="noreferrer noopener nofollow">http://okyanusum.com/makale/akdelikler/</a>)

<hr />

**(Spor)** Fenerbahçe’nin başkanı ve asbaşkanına ‘saygısızlık’ yaptığı gerekçesiyle kadro dışı bırakılan kalecisi Volkan Demirel 3 ay sonra basın karşısında özür diledi. (<a href="https://www.haberturk.com/volkan-demirel-konusuyor-canli-yayin-2280193-spor" target="_blank" rel="noreferrer noopener nofollow">Kaynak</a>)

<hr />

**(Haber)** _‘Erdoğan’ın vizyonuna karşı çıkan Türkler, yeteneklerini ve varlıklarını da alarak, kitleler halinde ülkeyi terk ediyor’_ adlı yazı **New York Times**‘da yayınlandı. Her şeyi mükemmel yaptığını ve memleketi hizmete boğduğunu iddia eden AKP yönetimi 16 yılın sonunda ülkeyi düşürdüğü durum gerçekten içler acısı. (düşüncelerim nytimes yazısıyla alakalı değildir.) (<a href="https://www.nytimes.com/2019/01/02/world/europe/turkey-emigration-erdogan.html" target="_blank" rel="noreferrer noopener nofollow">Kaynak</a>)

<hr />

**(Haber)** Bonzai’den daha tehlikeli olduğu söylenen yeni bir zehir çıkmış: **Zombi hapı**. Haber bana biraz abartı geldi ama yeni zehrin olası sonuçları şöyle oluyor. Canlı fare yemek, annesinin gözünü oymak, ağaçlarla sevişmek, evsiz adamın kafasını yemek vs. (<a href="https://www.mynet.com/bonzai-den-sonra-yeni-kabus-zombi-hapi-mi-190101133958" target="_blank" rel="noreferrer noopener nofollow">Kaynak</a>)

<hr />

**(Medya)** Serdar Kuzuloğlu’nun, Sapiens ve Homo Deus kitaplarıyla ses getiren Tarihçi Yazar Yuval Noah Harari ile 2018 yılında yayınladığı ’21. Yüzyıl için 21 Ders’ başlıklı kitabı hakkında yaptığı [söyleşiden](https://www.youtube.com/watch?v=lOwnSPIr9iU) bir bölüm.

**(Ekonomi)** 3 Ocak itibariyle Türkiye İstatistik Kurumu (TÜİK), 2018 yılı Aralık ayında enflasyonun yüzde 0,40 oranında gerilediğini açıkladı. Yıllık enflasyon **TÜFE** yüzde **20,30** ve **ÜFE** ise **%33.64** (-2.22%) oldu. Enflasyon rakamlarından sonra da memur, sözleşmeli personel ve emeklinin alacağı zam oranları da belli oldu. Buna göre; **işçi** ve **BAĞ-KUR** emeklileri Ocak ayında **yüzde 10,19** oranında zam alacak. **Memur ve emeklileri** de **yüzde 4’lük zamma ilave yüzde 6,74 enflasyon farkı alacak**. Asgari ücretliye de %26 zam yapılarak 2020 TL olduğu notunu da eklemiş olalım. Ayrıca M**erkez Bankası** her yıl nisan ayında yaptığı **Genel Kurulu** bu yıl **18 Ocak’**ta gerçekleştirecek. Geçen sene yaz aylarında başlayan dolardaki oynaklık yılbaşından itibaren tekrar başladı. Sene sonunu 5.3 TL’nin altında kapatan dolar dün gece **5.60 TL**‘lere kadar çıkmış. Dünya piyasalarında da aşırı oynaklık var. **Altın**ın ons fiyatı ise **1290 dolar**ın üstünü gördü. Bir şeyler yaklaşıyor ama sonumuz hayır olur inşaAllah.