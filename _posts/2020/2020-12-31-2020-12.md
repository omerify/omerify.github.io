---
author: "Ömer Serdar Ören"
title: "Aralık 2020"
date: "2020-12-31"
categories: 
  - "blog"
tags: 
  - "aralik"
  - "aralik-2020"
  - "notlar"
  - "seyir-defteri"
  - "yazilar"
cover-img: /assets/img/2020/12/agac-kis-kar-dal-yesil-beyaz-dikey-768x1024-1.jpg
share-img: /assets/img/2020/12/agac-kis-kar-dal-yesil-beyaz-dikey-768x1024-1.jpg
thumbnail-img: /assets/img/2020/12/agac-kis-kar-dal-yesil-beyaz-dikey-768x1024-1.jpg
---

2020 yılının Aralık ayından kişisel notlar.

#### 5 Aralık 2020

- Bugün 2 günlük sokağa çıkma yasağının ilk günüydü. Bu sitenin de açılışı oldu. Haydi Bismillah diyeyim ve dedim. Hatta açtım.
- Sokaklarda kimse olmaması gerekiyordu ama olmadı. Yani çok fazla insan çıktı. Alış veriş serbest, marketler açık, aileler çocukları sokaklara saldı…
- Sokağa çıkma yasağını fırsat bilip 2 senedir yapmak istediğim şeyi yaptım. Evet tam 2 sene sonra Raspberry Pi ile kamera yaptım.
- Siyaset çok hareketli. Artık her yerde propaganda yapılıyor. Hatta leş gibi de kokuyor.

#### 6 Aralık 2020

- Bugün sokağa çıkma yasağının 2. günü. Çok sıkıcı, dışarda başıboş köpeklerin havlamalarından başka bir ses gelmiyor.
- Gündeme bakmamaya çalışıyorum. Bir kaç tane haber sitesinin ana sayfasına baktım ve ölü sayılarının arttığını görünce moralim bozuldu kapattım.
- Sanki hiç bir işe yaramıyor gibi hissediyorum. Hiç bir şeyden tat almıyorum amk.

#### 7 Aralık 2020

- Bugün Mansur Başkan yine döktürmüş. Twitter dinocanlarla çalkalanıyor. Hiç Ankara’da oturmadım hatta hiç sevmem ama Mansur Başkan’ı hakikaten seviyorum. Bu arada söylediği şu söz Türk siyasi tarihine geçecek diye düşünüyorum: ‘_Bana eksik yapıyor desinler ama asla ve asla çalıyor ama çalışıyor dedirtmeyeceğim kendime._‘
- Nvidia 3060Ti v 2080 Super ekran kartlarının karşılaştırmasını izledim ve şok oldum. 3060 Ti bile tek başına 2000 serisini çöpe atmış. Eğer gelişim bu hızla devam edecekse, eskisi gibi parça parça bilgisayar toplamaktansa dolar biriktirip en son tüm parçaları almak daha mantıklı.
- Çıkması yılan hikayesine dönen, hatta ertelendiği için geliştiricilerin ölümle tehdit edildiği oyun **Cyberpunk 2007**, Steam ve Epic Games üzerinden ön yüklemeye açıldı. Sanırım bu sefer gerçekten çıkacak.
- Tarihi REXX sineması yıkılıyormuş. Gençlik yıllarımın geçtiği Kadıköy ve Moda’nın simgelerinden biri daha yok oluyor ve şu an ne söyleyeceğimi gerçekten bilemiyorum. Güncelleme: Kadıköy belediye başkanın yaptığı [açıklamaya](https://twitter.com/serdildara/status/1335990265383948288) göre bir yıkım yokmuş ve görüşmelere sürüyormuş. <https://twitter.com/bbcturkce/status/1335988722538582020>

#### 8 Aralık 2020

- 2013 Model Macbook Air dizüstü bilgisayarımı bugün son versiyona güncelledim. Şu an MacOS Big Sur 11.0.1 olarak kullanıyorum. 7 sene önce çıkmış laptop sanki dün almışım gibi evrim geçirdi. Genellikle Apple’a verdiğiniz paraya değiyor. Bunu fanboyluk olarak algılamayın. Deneyime dayalı samimi bir düşünce. Bu arada fanboyluk yapacak olsaydım GNU/Linux için yapardım. Parayla satın alınabilen şeyler için değil.
- Siyasi gündemle alakalı olarak fark ettiğim bir şeyi de paylaşmak istiyorum. Artık Türkiye’nin gündemini muhalefet partileri belirliyor. Özellikle CHP, İyi parti ve Deva partisi. En azından sosyal medyada edindiğim izlenim bu.

#### 9 Aralık 2020

- Bugün sıkıcı günlerden biriydi. Sıkılan can çabuk çıkmaz derler, acaba doğru mu?
- Kuantum potansiyelimi açığa çıkarmak istiyorum.

#### 10 Aralık 2020

- Nihayet Cyberpunk 2077 oyunu piyasaya çıktı. Bir ara oynamaya niyetlendim ama hafta sonuna bırakmaya karar verdim. Nasıl olsa yine sokağa çıkma yasağı var. Boş hayatımı boş işlerle doldurmaya devam.

#### 11 Aralık 2020

- Bugünün flaş olayı İstanbul’da zabıta ekiplerinin ‘kurallara uymayan taksicilere’ ceza bindirmesi [oldu](https://www.sozcu.com.tr/2020/gundem/istanbulda-taksicilere-ceza-yagdi-6163308/). Zira böyle kötü zamanlarda insanı mutlu edebilecek çok az şeye şahitlik edebiliyoruz. Bu da onlardan bir tanesi.

#### 12 Aralık 2020

- Artık göz ardı edemeyeceğim kadar ilginç rüyalar görmeye hatta hatırlamaya başladım. Son 2 haftadır rüyalarımı hatırlamaya ve oldukça ilginç rüyalar görmeye başladım. Geçer dedim ama geçmiyor.
- Bugün yine sokağa çıkma yasağı var. İşler iyice saçma bir hal almaya başladı ve artarak devam ediyor. Hes kodu saçmalığının yanına şimdide aşı saçmalığı ekleniyor. Aşıyı zorunlu tutmayacaklarını söyledir ama o hale getiriyorlar ki mecbur olmak zorunda kalacak insanlar. Çünkü seyahat özgürlüğü, devlet dairelerine girmeleri falan yasak olabilir. İyice distopik bir geleceğe doğru ilerliyoruz. Hükümetin, sağlık bakanının ve diğerlerinin ne kadar beceriksiz ve zalim oldukları benim için bir daha tescil edilmiş oldu.

#### 13 Aralık 2020

- Sokağa çıkma yasağının ikinci günüydü. Gündemden olabildiğince uzak kalmaya çalıştım ve çok sıkıcı bir gün.

#### 14 Aralık 2020

- Bugünün en önemli olayı şüphesiz yılın son [güneş tutulması](https://www.timeanddate.com/eclipse/map/2020-december-14) oldu. Güney Amerika üzerinde gözlenen tutulmanın etkileri bakalım ne olacak.
- RTE yine açıklama yapmış. 31 Aralık – 4 Ocak arası sokağa çıkma yasağı var. Gerçi bana ona yasakçık diyorum ya neyse işte.
- ABD, S-400’ler nedeniyle CAATSA yaptırımları [yapacakmış](https://home.treasury.gov/policy-issues/financial-sanctions/recent-actions/20201214_33). Sayfayı açtım ama hiç bir şey anlamadım. Zaten millet bitik durumda iyice ‘vurun kahpeye’ durumu oluyor. Hükümetin beceriksiziliğini bu millet daha ne kadar çekecek göreceğiz.

#### 15 Aralık 2020

- Dikkatimi cezbeten hiç bir şey olmadı. Garip rüyalara devam.

#### 16 Aralık 2020

- Bugün karşıya (Eminönü ve Sultanahmet) gitmem gerekti ve anladım ki pandemiyi ipleyen çok fazla insan yok. Evet biraz var ama çoğu ilgisiz.

#### 17 Aralık 2020

- Bugünde dünkü gibi yukarıdan biri tükürüyormuş gibi yağmur yağmaya devam etti. (İstanbul için)
- Bugün öğrendim ki biz Çin’den 50 milyon doz korona aşısı alırken onlarda Almanlar’dan 100 milyon doz aşı siparişi vermiş. (?)
- Maskeden nefret ediyorum ve zerre kadar yararı olduğunu düşünmüyorum.
- Dolar 7.70 seviyesine indi. Bitcoin 23000 doları aştı. Bir şeyler oluyor ama ne? Eğer param olsaydı ona mı yatırayım bunu mu alayım derken yine düz ovada şaşıranlardan olacaktım. Kafam rahat 😀

#### 18 Aralık 2020

- Klasik Türkiye gündemi devam ediyor… Birileri vatan haini, birileri terörist ve sadece seçkin bağzıları vatan sever.
- Hayat pahallılığı deva ediyor. 2 ay önce 20 liraya satılan yumurta 30 oldu. Aynı şekilde ayçiçek yağıda %50 civarında zam geldi. Hep daha kötüye gidiyoruz. Hayatta olumsuz şeyler artarak devam ederken güzel şeyler azalarak bitiyor. Sonumuz hayır olsun.
- Allah celle celalühü korona virüsü boşuna başımıza musallat etmedi ama hala hiç kimse görmek istemiyor. Aynayı silerek yansıyan gerçeği temizleyemezsiniz. Sussam gönlüm razı değil, söylesem tesiri yok. Bugün biraz karamsar mı yoksa fazla gerçekçi miyim bilemiyorum.

#### 28 Aralık 2020

- 2021 yılı için asgari ücret belirlendi. Evli ve eşi çalışmayan işçi için 2 bin 879.57 TL; evli, eşi çalışmayan 1 çocuklu için 2 bin 919.81 TL; evli, eşi çalışmayan 2 çocuklu için 2 bin 960.06 TL; evli, eşi çalışmayan 3 çocuklu bir işçi için de 3 bin 13.72 TL olarak belirlendi.

#### 29 Aralık 2020

- Dünyaca ünlü anonim hacker grubu Türkçe bir [tweet](https://twitter.com/YourAnonNews/status/1343315236170948609) atmış. Hayırdır dedim, ne oluyor… Baktım bizim reiscikle alakalı… Bakalım bunun altından ne çıkacak. Bu arada ilginç bir şekilde Anonymous hacker grubu Türkçe’yi sökmüş başka tweetler bile atmış. Bence Biden’le birlikte birilerine acayip bir şeyler yaklaşıyor.
- Boston Dynamics yeni bir video yayınladı. Emekleme, yürüme, koşma ve artık dans etme. Bu gibi videoları izlediğimde; istediği gibi hareket eden akıllı, güçlü ve silahlı robotların dünyayı işgal ettiği distopik senaryoların gözümde canlanmasına engel olamıyorum. <https://www.youtube.com/watch?v=fn3KWM1kuAw>

#### 30 Aralık 2020

- Bugün sene sonuna yaklaşırken bazı yerlerde 2020’nin gidişini kutlayanları görüyorum. Ama sanki gelen gideni aratacak gibi duruyor.
- Bitcoin 28.000 doların üstünü gördü. Bunun bana anlattığı tek bir şey var: büyük bir kriz yaklaşıyor. Paradan para kazanmayı adil bulmuyorum. Ne borsada, ne bitcoinde ne de başka binlerce diğer şeyde.
- Bugün korona için Çin’in Sinovac aşısı gelmiş mi, 3 milyon mu doz gelmiş, yerli aşı mı yapılacakmış artık kafam karıştı. Sözde 11 Aralık’ta aşılama başlayacaktı. Neyse benim aşı olmaya niyetim yok zaten.

#### 31 Aralık 2020

- Bugün miladi 2020 yılın son günü. Yarın bir kaç sayıdan fazla bir şey değişmeyeceğini bilsekte, yakında hüsrana uğrayacak büyük planların başlangıcına denk geliyor. Ne yalan söyleyim, ben şu anda dünya genelinde kutlanacak bir şey göremiyorum. Whatsapp gruplarında, internette her yerde mutlu yıl dilekleri havada uçuşuyor. Eğer bir şey dilemiş olsaydım, mutlu olmayı değil, ‘**gerçekleri**‘ görebilmeyi dilerdim. Hem kendim için hem de hak edenler için.
- Bu arada 19 dereceye varan sıcaklığıyla kış günü bahar havasının olması bana çok ironik geldi. Aynen ‘Arap Baharı’ gibi.
