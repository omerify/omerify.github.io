---
author: "Ömer Serdar Ören"
title: "Yazarak Düşüncelere ve Hayata Yön Vermek"
date: "2011-05-30"
categories: 
  - "blog"
tags: 
  - "dusunce"
  - "hayat"
  - "hayati-degistirmek"
  - "kisisel-gelisim"
  - "yazilar"
cover-img: /assets/img/2022/02/kagit-kursun-kalem-yazi-yazma-el-parmak-kitap-defter-965x1024-1.jpg
share-img: /assets/img/2022/02/kagit-kursun-kalem-yazi-yazma-el-parmak-kitap-defter-965x1024-1.jpg
thumbnail-img: /assets/img/2022/02/kagit-kursun-kalem-yazi-yazma-el-parmak-kitap-defter-965x1024-1.jpg
---


Blog yazmaya yeni başladım sayılır. Daha önce denizde çalışmam nedeniyle kısa süreli ve kopuk kopuk blog yazmaya çalışmıştım. Bu yazıda düzenli blog yazmaya başladığımda fark ettiğim durumdan bahsedeceğim.

Blog yazıyorken **düşüncelerimin düzensiz akışına** şahit oldum ve devam ettikçe daha düzgün yazı yazmaya başladığımı fark ettim. Dahası düşüncelerimin gün geçtikçe netleştiğini anlamam fazla zaman almadı. Bu **farkındalıktan** _sonra “Acaba yazı yazarak istediğimiz yönde düşüncelerimize yön verilebilir mi? Bu sayede hayatı yeniden düzenleyebilir miyiz?”_ gibi sorular aklımda canlandı.

## Zihindeki Düşünceler

Aklımız çoğu zaman **çevre etkisiyle** şekillenmiş bazı düşünce kalıpları içerisinde sıkışmış ve genel olarak aynı şeyleri ister( iyi maaş, güzel ev(ler), huzurlu ve rahat bir hayat vs. ) hale geldik. İhtiyacımız olan **gerçek** şeyi bilmeden ve araştırmadan çoğu zaman. Hatta günümüz insanlarının **psikolojik sorunlarının** bir kaynağı olarak ta bunu düşünüyorum. Çünkü **yeteneğimizi ve kişiliğimizi** göz ardı ederek kurduğumuz bir hayatta sadece **para kazanma** temeline dayalı bir yaşam tarzının, düşünülenin aksine büyük bedellere neden olabileceği göz ardı edilmemeli.

Bir Hocam bize Üniversiteye giriş sınavı gibi özellikle gençlerin girdiği sınavlarda paragraf sorularında toplumu ilgilendiren metinlerin kullanıldığını söylemişti. Bu metinler, **olumlu önermeler** içeriyor. Çünkü **yüksek konsantrasyon** altında okunan bu metinler bilinç altında yer ederek, toplumu olumlu yönde etkileyebileceği varsayılıyormuş. Akademik araştırmalara dayandığını düşündüğüm uygulama mantıklı görünüyor.

## Düşünceleri Değiştirme Uygulaması

Düşüncelerin akışını değiştirmeden bir konu ile ilgili aklınıza gelen her şeyi **olduğu** gibi yazın. Sonra yazdığınız bu metin üzerinde **olmak istediğiniz şey (zengin, mutlu, gururlu, eğlenceli, üzgün vs.) olarak** metni **yeniden düzenleyin**. Cümlelerin nasıl değiştiğine ve ruh halinizi nasıl yansıttığına çok şaşıracaksınız. **Buradaki anahtar;** metni düzenlerken **gerçekten** olmak istediğiniz kişi olmanız ve kendinizi **serbest bırakmanızdır**. Yazı yazarken sadece **siz, kağıt ve kalem** var. Diğer her şeyi boşverin gitsin. Bu işlemin sadece düşüncelerinizi düzeltmekten öte bir **terapi** haline bile geldiğiniz görebilirsiniz. **Günlük tutmak**, bazı psikolojik rahatsızlığı bulunan insanlara iyi geldiğini biliriz. Anlattığım yöntem ile günlük tutmak benzeri bir yöntem kullanılmakta fakat, kendini gözlemlemekten öte **hayata yön vermeye çalışmaktır**.

## Sonuç Olarak

**Tecrübe** hayatta başına gelen şeylerle ilgili değildir. Tepkilerimizle ilgilidir. Yazı yazarak düşünceleri düzeltme tekniği, karşılaştığımız olaylara verdiğimiz tepkilere (fiziksel, düşünsel, duygusal tepkiler) farklı bir boyuttan müdahale etme aracı olarak düşünülebilir. Eğer düşüncelerimizi değiştirirsek hayatımızın değişeceği ise su götürmez bir gerçektir.
