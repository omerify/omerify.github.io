---
author: "Ömer Serdar Ören"
title: "Mart 2024"
date: "2024-03-31"
categories: 
  - "blog"
tags: 
  - "mart"
  - "mart-2024"
  - "notlar"
  - "seyir-defteri"
  - "yazilar"
cover-img: /assets/img/2024/03/ayasofya-cami-sultanahmet-denizden-1004x1024-1.jpeg
share-img: /assets/img/2024/03/ayasofya-cami-sultanahmet-denizden-1004x1024-1.jpeg
thumbnail-img: /assets/img/2024/03/ayasofya-cami-sultanahmet-denizden-1004x1024-1.jpeg
---

2024 yılının Mart ayından kişisel notlar.

#### 10 Mart 2024

- Her şeyi sıfırlamak ama kelimenin tam anlamıyla her şeyi sıfırlamak istiyor insan bazen. Ne güzel olurdu değil mi? Eğer olduysa **Bing bang**‘den itibaren her şeyi. **Hard reset** denilen cinsten.
- Bugün yani pazar günü tam PC’nin başına oturup blogumu güncelleyecekken, internet kesildi. Sağolsun turk(.)net kesildikten sonra türk telekomun gün boyunca bakım yapacağını haber verdi. Zaten yazının ismi mobil notlar ama diğer tarafta yayınlamam gerekn başka şeylerde vardı. Mobil tarifeler operatörlerin ceplerini dolduruyorken telefona yüklenmek yürek ister.
- **Biraz önce akşam ezanın okunmasıyla resmen Ramazan başladı**. Tüm İslam alemine hayırlı olsun. Genelde Ramazanda kilo alsam da bu sefer kilo vermeyi hedefliyorum. Tabi ki en önemlisi Ramazan’ı hakkıyla oruç tutarak ve affedilerek çıkmayı Allah Celle Celalühü’den niyaz ediyorum.
- Bu arada biraz klasik olacak ama çocukluğumdaki Ramazanlardan eser yok. Evet bir manevi havayı hissediyorum ama sanki bu hava eskiden fırtınaysa şimdi bir melteme dönmüş gibi…

#### 11 Mart 2024

- Bu sefer her zamankinde farklı bir başlangıç oldu. Zor bir haberle başladım. Hastanede yatan bir yakınımın kritik durumda olduğunu öğrenerek başladım. Artık ümit yokmuş. Son saatler!
- Ramazan ilk gününde ne yapılır sorusunu soran varsa aşağıdaki video izlenmeli derim. Anlatım ve içerik (manevi anlamda) oldukça doyurucu. <https://www.youtube.com/watch?v=ZkHNPE7Pu7I>

#### 16 Mart 2024

- Geçen günlerde bahsettiğim ve durumu kritik olan yakınım bu dünyadan göçtü. (inna lillahi ve inna ileyhi raciun) O yüzden kafamı toparlayamıyorum. Ne hikmetse şu ana kadar yakınlarımın bir çoğunu Ramazan Ayı’nda ahirete uğurladım. İnşallah bana da rahmet dolu bu ayda göçmek nasib olur.

#### 21 Mart 2024

- Yapay zeka alanında öyle çığır açıcı gelişmeler oluyor ki, insan sadece hayretle izliyor. Bir kaç yıl öncesine kadar filmlerde gördüğümüz şeylerin gerçekleşmek üzere olduğunu ve kapalı kapılar arkasında duymaya hazır olmadığımız şeylerin var olduğunu düşünmeden edemiyorum. Artık insanlığın bir dönüm noktasında olduğundan şüphem kalmadı. Umarım bu değişim hayrımıza olur.
- Bu siteyi açarken her şeyden biraz olsun, tam bir blog gibi olsun istiyordum ama yapay zeka alanındaki gelişmelerden başımı kaldıramıyorum. Bu yüzden yapay zeka güncesi gibi bir durum oldu. Diğer yapmak istediklerimi yapamıyorum. Fotoğraflar, videolar, günlük aptalca koşuşturmaların peşinde boş boş konuşmacalar olacaktı.

#### 24 Mart 2024

- Bazılarının hep yeni bir başlangıç ve temiz sayfa peşinde koşmasının sebebini anlamaya başladım. Ve maalesef bulduğum cevaplar pek de iç açıcı değil.

#### 31 Mart 2024

- Ramazan’ın son 10 gününe girdik. Görünen o ki, girdiğim gibi çıkıyorum. Bu ayda buraya bir sürü şey yazmak istemiştim ama o da olmadı. Planlar şahane gerçekler facia. Tıpkı hayatım gibi.
- Bugün yerel seçimler vardı. Sadece bir kere bile olsa bildiğim, seçtiğim ve güvendiğim birine oy vermek isterdim. Ama maalesef burada işler öyle olmuyor.
- Saat 23:00 itibari ile yerel seçim sonuçları belli olmaya başladı. CHP, 1977 yılından bu yana ilk defa birinci parti olacak gibi duruyor. AKP’de sessizlik ve şok var. 23 yıllık saltanat sonunda seçimin özeti bence Abdurrahman Dilipak’tan [geldi](https://twitter.com/aDilipak/status/1774489222113562864).
