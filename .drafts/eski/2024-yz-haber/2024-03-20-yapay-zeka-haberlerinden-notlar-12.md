---
author: "Ömer Serdar Ören"
title: "Yapay Zeka Haberlerinden Notlar - 12"
date: "2024-03-20"
categories: 
  - "blog"
tags: 
  - "ai"
  - "apple"
  - "uretken-yapay-zeka"
  - "blackwell"
  - "deepfake"
  - "deepnude"
  - "gemini"
  - "google"
  - "grok"
  - "hugging-face"
  - "notlar"
  - "nvidia"
  - "nvidia-b200"
  - "vlogger"
  - "yapay-zeka"
  - "yapay-zeka-haberleri"
  - "yapay-zeka-modeli"
  - "yapay-zeka-notlari"
  - "yazilar"
  - "youtube"
share-img: /assets/img/2024/03/google-vlogger-ai-yapay-zeka-video-mart-2024-650-80-1.gif
thumbnail-img: /assets/img/2024/03/google-vlogger-ai-yapay-zeka-video-mart-2024-650-80-1.gif
---

16 Mart – 20 Mart tarihleri arasında yapay zeka haberlerinden gözüme çarpanlardan çıkardığım notlar.

* * *

| ![](/assets/img/2024/03/google-vlogger-ai-yapay-zeka-video-mart-2024-650-80-1.gif) |
|:--:|
| image credit: Google |

- _Google_, **[VLOGGER](https://enriccorona.github.io/vlogger/)** adı verilen yeni bir yapay zeka (AI) modeli tanıttı. **_Bu model, tek bir fotoğraftan ve ses parçasından yola çıkarak yüz ifadeleri ve yüz hareketleriyle animasyonlu bir video oluşturabiliyor._** Henüz denemeleri devam eden yapay zeka uygulaması için muhtemel kullanım alanları olarak **‘Eğlence’, ‘Eğitim’, ‘Sanal Asistanlar’, ‘Müşteri Hizmetleri’ ve ‘Uzaktan Eğitim’** öngörülüyor. MENTOR adlı büyük bir multimedya veri kümesini kullanan model; hareket, vücut, poz, bakış ve ifadeleri tahmin etmek için sinir ağı teknolojisini kullanarak şaşırtıcı derecede gerçekçi videolar oluşturabiliyor.

* * *

- Artık bir fotoğraftan bile şaşırtıcı derecede gerçekçi içerikler üretilmesi bazılarının hayatlarını kabusu çevirebilir. **Deepfake** veya **deepnude** gelecekte oldukça duyacağımız kelimelerden bazıları. [Euronews](https://www.euronews.com/2024/03/16/shame-must-change-sides-a-belgian-model-warns-about-deepnudes)‘de gördüğüm bir haber buna bir örnek. **Julia adında 21 yaşında yarı profesyonel Belçikalı bir modelin deepfake’le çıplak görüntüleri oluşturulmuş**. Daha sonra savcılığa başvuran Julia, _savcılığın iş yoğunluğu ve bu tür suçlarda başarı oranın az olması nedeniyle caydırılmış_. Julia’da bu olaya dikkat çekmeye karar vermiş. Daha önce de buna benzer haberlere yer vermiştim. Ünlülerin ‘_**deepfake pornolarının**_‘ sıradanlaştığı bu günlerde artık sıradan insanların hayatlarını bile etkileyebilecek düzeye gelmesi bizi önlem almaya düşündürmeli diye düşünüyorum. Bu haberle bağlantılı dün youtubeda izlediğim alttaki videoyu izlemenizi öneriyorum.

<https://www.youtube.com/watch?v=mX1eO4mRfhg>

* * *

- **Hugging Face**, açık kaynaklı robotik alanına giriyor. _Yapay zekayı (özellikle derin öğrenme ve somutlaştırılmış yapay zeka) entegre eden açık kaynaklı ve düşük maliyetli robotik sistemler tasarlamaya, oluşturmaya ve sürdürmeye odaklanan bir “Somutlaştırılmış Robotik Mühendisi” pozisyonu için bir iş ilanı [yayınladı](https://apply.workable.com/huggingface/j/F612A84F16/)._ Proje, hazır bileşenler ve 3D printerla hazırlanan parçalarla düşük maliyetli ve erişilebilir AI robotlar geliştirmeyi amaçlıyor.

* * *

- Artık güvenliğimizi yapay zekaya bırakmanın vakti geldi mi? Bazıları denemeye başlamak üzere. **Las Vegas Metropolitan Polis Departmanı (LVMPD), Fremont Sokağı Bölgesi’ni daha güvenli hale getirmek için yapay zekayı (AI) kullanmayı [planlıyormuş](https://www.fox5vegas.com/video/2024/03/15/las-vegas-using-artificial-intelligence-make-fremont-street-area-safer/).** Özgürlük ve gizlilik hakları endişelerine rağmen sorumlu ve şeffaf kullanım vaat eden polis departmanı, bölgeyi **yapay zeka destekli kameralar, olay yeri akıllı analiz araçları ve akıllı sokak lambalarıyla** gözetlemek için planlar yapmış. Sistem faaliyete geçtiğinde nasıl bir etki yaratacak merak ediyorum doğrusu.

* * *

- Tüm büyük teknoloji firmaları yapay zeka ürünlerini tüketiciye sunarken **Apple**‘dan bir hamle gelmemesi bende şüphe uyandırıyordu. Bugün gördüğüm haberler Apple’ın Google’ın **Gemini AI** özelliklerini **iPhone**‘lara getirmek için görüşmeler yaptığı dedikodularını yazmaya başlamış bile. Dünyanın en değerli ve iyi telefonlarını yapmakla övünen firma için biraz küçük düşürücü diye düşünüyorum. ([Haber 1](https://www.reuters.com/technology/apple-talks-let-googles-gemini-power-iphone-ai-features-bloomberg-news-says-2024-03-18/), [Haber 2](https://www.bloomberg.com/news/articles/2024-03-18/apple-in-talks-to-license-google-gemini-for-iphone-ios-18-generative-ai-tools), [Haber 3](https://9to5google.com/2024/03/17/gemini-apple-iphone-talks/))

* * *

- Daha önce **Elon Musk**‘ın söz verdiği gibi X’in yapay zekası **Grok** açık kaynaklı hale geldi. [Github reposu](https://github.com/xai-org/grok-1) yayına alınan yapay zeka Grok, büyük bir metin veri kümesi üzerinde eğitilmiş büyük bir dil modelidir (LLM). Belirli bir göreve göre uyarlanmamıştır ve çeşitli amaçlar için kullanılabilir. Geliştiriciler için bedava ve açık bir kaynak her zaman hoş karşılanır diye düşünüyorum. Öte yandan **Gemini** ve **ChatGPT** ile yarışabilecek düzeyde mi, bu işten anlayanların cevaplayabileceği bir soru.

* * *

- **YouTube**, platformundaki yapay zeka (AI) ile üretilmiş içerikler için yeni uygulamasını resmi blogundan [duyurdu](https://blog.youtube/news-and-events/disclosing-ai-generated-content/).  AI kullanılarak oluşturulmuş veya önemli ölçüde değiştirilmiş videolar için yeni bir etiket uygulamasına başlanacak. Bu tür videoların açıklamalarında, içeriğin AI ile oluşturulduğuna dair net bir açıklama yer alması zorunlu olacak. Belgesel, eğitim veya bilimsel araştırma gibi belirli amaçlarla kullanılan AI içerikler etiketten muaf olabilir.

* * *

- **Bu haftanın hatta bu ayın en önemli etkinliği tabiki Nvidia’nın Blackwell GPU mimarisinin [tanıtımı](https://nvidianews.nvidia.com/news/nvidia-blackwell-platform-arrives-to-power-a-new-era-of-computing) oldu**. Şu an kullandığımız **yapay zeka teknolojisine can veren H100 çiplerinin 5 kata kadar daha performanslı ve 4 kata kadar daha az güç tüketen B200 GPU’ları tanıtıldı.** GPU (grafik işlem birimi) kısaltması artık bu çipleri anlatmaya yetmiyor. Zira artık herkesin gözü yapay zeka da ve bu yeni çipler ve bağlantılı tanıtılan diğer tüm ürünler yeni nesil yapay zekanın bel kemiğini oluşturacak. Belki de bu Blackwell mimarisi ile türünün ilk örneği AGI’leri (Genel yapay zeka) görme imkanı bulacağız. Bu yılın sonlarında piyasaya sürülecek kartlar için tüm büyük şirketler sıraya girmiş durumda. Etkinliğinde ilk bir saatini ağzım açık izledim. Yapay zeka meraklıların mutlaka izlemesi gereken bir etkinlik olmuş. **Nvidia şov yapmaya devam ediyor…** (_**Güncelleme:** Nvidia CEO’su Jensen Huang CNBC’ye verdiği [röportajda](https://www.youtube.com/watch?v=3muL8l5AgQY) Blackwell GPU’ların fiyatlarının 30.000-40.000 dolar arası olduğunu söylemiş._)

<https://www.youtube.com/watch?v=Y2F8yisiS6E>

* * *

- **Suudi Arabistan, yapay zeka (AI) alanındaki yeniliği teşvik etmek için 40 milyar dolarlık bir fon oluşturmayı [planlıyor](https://www.middleeastmonitor.com/20240320-saudi-arabia-to-invest-40bn-in-artificial-intelligence/).** Bu fon, veri, yapay zeka ve sürdürülebilirlik programları gibi alanlarda araştırma ve geliştirmeyi finanse edecekmiş. Suudi Arabistan’daki genç bilişim teknolojileri profesyonelleri için beceri geliştirmeyi hızlandırmak ve yüksek kaliteli iş imkanları yaratmayı amaçlıyorlarmış. _Bu siteyi takip edenlerin bildiği gibi yeni nesil yapay zeka çipleri geliştirmek ve yapay zeka alanındaki teknolojilere yatırım yapmak isteyen tüm büyük şirketler Arap sermayesinin kapısını çalıyor. Bu alanda önümüzdeki senelerde diğer Arap ülkelerinden de yatırım haberleri gelebilir._
