---
author: "Ömer Serdar Ören"
title: "Yapay Zeka Haberlerinden Notlar - 11"
date: "2024-03-15"
categories: 
  - "blog"
tags: 
  - "ai"
  - "ai-com"
  - "uretken-yapay-zeka"
  - "copilot"
  - "copilot-pro"
  - "figure-01"
  - "figure-ai"
  - "grok"
  - "humanoid"
  - "microsoft"
  - "notlar"
  - "openai"
  - "robot"
  - "sora"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yapay-zeka-yasasi"
  - "yazilar"
share-img: /assets/img/2024/03/microsoft-copilot-pro-ai-yapay-zeka-asistani-fiyat-mart-2024-1024x587-1.png
thumbnail-img: /assets/img/2024/03/microsoft-copilot-pro-ai-yapay-zeka-asistani-fiyat-mart-2024-1024x587-1.png
---

11 Mart – 15 Mart tarihleri arasında yapay zeka haberlerinden gözüme çarpanlardan çıkardığım notlar.

* * *

![](/assets/img/2024/03/microsoft-copilot-pro-ai-yapay-zeka-asistani-fiyat-mart-2024-1024x587-1.png)

- **[Microsoft Copilot Pro](https://www.microsoft.com/tr-tr/microsoft-copilot)**‘yu dünya genelinde kullanıma açtı. **ABD’de aylık 20 dolar Türkiye’de ise 720 TL** gibi bir fiyata sunulan **[Copilot Pro](https://www.youtube.com/watch?v=8QXS-boCQZI)** yapay zeka aracını Office 365 gibi diğer uygulamalarla entegre olarak kullanmak mümkün. Sunulan özelliklerden bazıları:
    - Daha hızlı performans için yoğun saatler de dahil olmak üzere GPT-4 ve GPT-4 Turbo’ya öncelikli erişim elde edin.   
    - Belge taslakları oluşturmak, e-postaları özetlemek ve sunuları biçimlendirmek için belirli Microsoft 365 Uygulamalarında Copilot’dan yararlanın.   
    - Tasarımcı’da (eski adıyla Bing Görüntü Oluşturucusu) günde 100 geliştirme ile resim oluşturun.

- **Elon Musk**, _Grok yapay zekasının açık kaynak olacağını duyurdu._ Twitter’da Premium+ üyelerinin yararlanabildiği AI chatbotun, geçen sene piyasaya sürüldükten sonra uzun zamandır çoğu kişi tarafından unutulan bir uygulama haline gelmişti. Google’ın Gemini ve OpenAI’in GPT-4’üne rakip olarak konumlandırılan sohbet robotu için rekabet şansı pek yok gibi duruyor. Açık kaynak yapay zeka nasıl fark yaratacak birlikte göreceğiz.

> This week, [@xAI](https://twitter.com/xai) will open source Grok— Elon Musk (@elonmusk) [March 11, 2024](https://twitter.com/elonmusk/status/1767108624038449405)

* * *

- Kimin sahibi olduğu gizemini koruyan **[ai.com](https://ai.com/)** domain adı artık **[gemini.google.com](https://gemini.google.com/)** adresine yönlendirilmiş. Daha önce **ChatGPT**‘ye yönlendirildiği bilinen alan adının sahibini merak ediyorum. 1993 yılında alınan adının son sahibi oldukça kısmetli olabilir.

* * *

- **OpenAI**‘nin metinden videoya (_text-to-video_) yapay zeka uygulaması **Sora**‘nın bu yılın sonlarına doğru genel kullanıma açılacağı [söyleniyor](https://www.theverge.com/2024/3/13/24099402/openai-text-to-video-ai-sora-public-availability). ‘**_Geliyor gelmekte olan!_**‘ deyimi tam da bu teknolojiye uygun. _Çünkü herkesin tahmin ettiği gibi bir devrin açılıp başka bir devrin başlayacağı günlere oldukça yakınız._

* * *

- _Bu haber bizi neyin beklediğini iyi anlatan cinsten._ Geçen ay **OpenAI ile işbirliği yapan humanoid robotlar üreten Figure Ai şirketi yeni bir video yayınladı.** Yapılan işbirliğinin ilk meyveleri **kimine muhteşem kimine göre ise korkutucu olabilir.** Zira gerçek zamanlı görüntü tanıma ve insan gibi konuşma özelliği olan (_VLM – Vision-Language-Model_) **Figure 01** robotunun videosu inanılır gibi değil. Şirket twitter hesabında yayınladığı [gönderide](https://twitter.com/Figure_robot/status/1767913661253984474) robotun insanlarla tam kapsamlı görüşmeler yapabildiğini belirtiyor. Ayrıca videoda robotun hareketlerinde herhangi bir hızlandırma olmadığı ve gerçek zamanlı yayınladığı özellikle belirtiliyor. Anlayana…

<https://www.youtube.com/watch?v=Sq1QZB5baNw>

* * *

- Geçen aylarda haberini verdiğim **Avrupa Parlamentosu ve Konseyinin, 6 Aralık 2023’te, yapay zekanın (AI) Avrupa’da güvenli ve etik bir şekilde geliştirilmesini ve kullanılmasını sağlamayı amaçlayan yapay zeka yasası onaylandı.** Avrupa Parlamentosunun resmi sitesinden yapılan basın [açıklamasını](https://www.europarl.europa.eu/news/en/press-room/20231206IPR15699/artificial-intelligence-act-deal-on-comprehensive-rules-for-trustworthy-ai) (biraz uzunca) aşağıya ekliyorum.
    - **Anlaşmanın temel hedefleri şunlardır:**   
    - **Temel hakları, demokrasiyi ve çevresel sürdürülebilirliği korumak:** Yasak, insan haklarını tehdit eden belirli biyometrik kategorizasyon sistemleri ve davranışı manipüle eden veya zafiyetleri sömüren yapay zeka gibi uygulamaları yasaklamaktadır.   
    - **Yeniliği teşvik etmek ve yatırımı artırmak:** Yasa, AB’nin tek pazarında hem özel hem de kamusal aktörler tarafından güvenli ve güvenilir yapay zekanın geliştirilmesini ve benimsenmesini teşvik etmeyi amaçlamaktadır.
    - **AB’yi küresel bir lider haline getirmek:** Yasa, yapay zekanın potansiyelini kabul eden ve risklerini ve etkilerini azaltmaya çalışan küresel bir yapay zeka kullanımı standardı oluşturmayı amaçlamaktadır.
    - **Yasanın temel unsurları şunlardır:**
    - **Yapay zeka sistemlerinin riske göre sınıflandırılması:** Sistemler, potansiyel risklerine ve etki düzeylerine göre dört kategoriye ayrılacaktır:
        - **Kabul edilebilir risk:** Herhangi bir özel önlem gerektirmeyen düşük riskli sistemler.
        - **Düşük risk:** Temel risk yönetimi önlemlerini gerektiren sistemler.       
        - **Yüksek risk:** Kapsamlı risk değerlendirmesi ve uygunluk değerlendirmesi gerektiren sistemler.        
        - **Çok yüksek risk:** Yasaklanan uygulamalar veya yalnızca olağanüstü istisnai durumlarda izin verilen sistemler.    
    - **Veri gereklilikleri:** Yüksek riskli sistemler için, geliştiricilerin temsili, çeşitli ve tarafsız veri kümeleri kullandıklarını göstermeleri gerekecektir.   
    - **Şeffaflık ve hesap verebilirlik:** Geliştiriciler, yüksek riskli sistemler de dahil olmak üzere tüm yapay zeka sistemleri için şeffaflık ve izlenebilirlik sağlamalıdır.   
    - **Uygunluk ve gözetim:** Avrupa Komisyonu, yapay zeka sistemlerinin uyumluluğunu denetleme ve yaptırım uygulama yetkisine sahip olacaktır.    
    - **Yapay Zeka Yasası, AB’nin dijital geleceği üzerinde önemli bir etkiye sahip olması beklenmektedir.** Yasa, Avrupa’da yapay zekanın geliştirilmesi ve kullanılması için bir çerçeve sağlayarak, AB’nin bu alandaki küresel liderliğini pekiştirmeyi ve Avrupa vatandaşlarının haklarını korumayı amaçlamaktadır.
