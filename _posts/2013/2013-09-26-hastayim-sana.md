---
author: "Ömer Serdar Ören"
title: "Hastayım Sana"
date: "2013-09-26"
categories: 
  - "blog"
tags: 
  - "hayat"
  - "saglik"
  - "yazilar"
cover-img: /assets/img/2013/09/acil-servis-hastane-saglik-ilk-yardim-bina.jpeg
share-img: /assets/img/2013/09/acil-servis-hastane-saglik-ilk-yardim-bina.jpeg
thumbnail-img: /assets/img/2013/09/acil-servis-hastane-saglik-ilk-yardim-bina.jpeg
---

Ne gariptir ki, insan kaybettikten sonra biliyor kıymetini her şeyin. Hastalıktan önce sağlığın, fakirlikten önce zenginliğin, işsizlikten önce çalışmanın kıymetini bilmek an’ın kıymetini bilmeyen benim gibi insanlar için gerçekten çok zor. Evet bugün hastayım ve sırf can sıkıntısından bu yazıyı yazıyorum. Herkes bir yol tutturmuş gidiyorken öylece bakakalmak hayata… Biraz düşünmeye, biraz üzülmeye birazda dinlenmeye yarıyor hastalık…

Hastalık derken; öyle kolum bacağım koptu, duyu organlarımdan birini kaybettim falan değil… Altı-üstü nezle/grip karışımı bir sarhoşluk benimki…

Siz hiç ölümün köşesinden döndünüz mü bilmiyorum ama ben bir kaç defa döndüm. Tamamiyle kader diyebileceğim bir şekilde. Anlatsam söz uzar ama şunu söyleyebilirim ki, eğer yaşıyorsam Allah istediği içindir. Başka bir açıklaması yok. Gerçekte de hayatlarımız O’nun elinde ama işte; insan denilen varlık tecrübe edince bir başka öğreniyor bir daha unutmayacak şekilde. Unutmuyoruz ama etkisi zamanla azalıyor. Belki gün gelecek bir bardak suyu kendimiz içemeyecek hale geleceğiz ve kötü diye etiketlediğimiz bu zamanları telefonumuzun feneri ile arayacağız. Ama iş işten geçmiş olacak. Ya da kaydettiğimiz bu anları internett e bularak;

“Evet bu yazıyı yazan benim ve şu an 70 yaşında iki ayağı da çukurda olarak yazıyorum. Ölmem an meselesi ama ölemiyorum… Artık ölmek istiyorum !” şeklinde bir yorum patlatacağız…

Peki hayat neden bize bunu yapıyor? Şöyle kendi kendime düşündüğümde belki de hayat en çok bize merhamet gösteriyor…

Bir ceylanvari yaratığı yırtıcı bir kedi ölümüne kovalarken, bacağı kopmuş bir inek doğada yalnız başına ölümü beklerken ve bunları TV ekranından izlerken “Ah canım”, “Vah zavallım” demek kendi vicdanımızı ayakta tutmaya için beyhude bir çaba gibi…

> Hayatın bir tuzağı var.
> Bazen gözümüze sokar kanatmadan sevebilirsek…
> Bazen yolda bırakır bizi koşabilirsek…
> Bazen asansörde bırakır çıkabilirsek…
> Bazen hasta eder bizi anlayabilirsek….
