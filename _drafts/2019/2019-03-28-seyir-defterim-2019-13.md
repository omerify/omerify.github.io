---
title: Seyir Defterim 2019/13
date: 2019-03-28T14:28:40+03:00
author: omerify
layout: post
permalink: /2019/03/28/seyir-defterim-2019-13/
categories:
  - Blog
tags:
  - notlar
  - seyir-defteri
---
 
Bu haftadan itibaren seyir defterimin formatını değiştiriyorum. Hayatıma dokunan her şeyin mürekkebine daha fazla ben katarak ve periyodik bir takvime bağlamadan bloglamaya karar verdim. Kafama ne eserse, ne zaman eserse ve nasıl istersem öyle yayınlar olacak. Kendi kendime koyduğum saçma kurallar, alıştığım yöntemler ya da daha önce gördüğüm şablonların esiri olmaya gerek yok. Bundan önce seyredilen ön plandaydı, artık **seyreden** ön planda olacak. Çünkü blogumun, belki de dünyada en çok bana ait olduğunu düşündüğüm şeyin, aslında bensiz olduğunu fark etmeye başladım.

  * 31 Mart yerel seçimlerine bir kaç gün kaldı. Kılıçlar çekildi. RTE başta olmak üzere herkes her kozunu oynuyor. Suratını görmekten sesini duymaktan gına gelen R. T. Erdoğan’ın ezici bir oranla yenilmesini umut ediyorum. TV’yi açıyorum AKP propagandası, gazeteyi açıyorum yüzyılın lideri RTE, internette AKP, sokaklarda AKP… Özellikle RTE ve saz arkadaşlarının her gün başka bir ayrıştırıcı ve nefret dolu söylemleri bende bıkkınlıktan başka bir şey oluşturmadı. Anladığım kadarıyla belli bir söylemde bulunuyorlar kamuoyu yutarsa devam, tutmazsa başka bir strateji… ve sanırım artık halk algı oyunlarına ve oltalara gelmiyor. Bir çeşit bağışıklık kazanmış gibi. Çünkü insanları 2 kg patates almak için kuyruğa sokar sonra da bu kuyruklara “**varlık kuyruğu**” dersen en “**akıllısı**” bile durur düşünür… Nasıl bir varlık ki, dünyanın en basit yetişen ve ucuz bitkilerinden birini yemek için sabahın köründe soğukta kuyruğa giriyorum! Bu yüzden seçimin sonucunu gerçekten çok merak ediyorum. Bu etki sadece bende mi var yoksa genele mi yansıdı göreceğiz.

  * Skandal bir açıklama daha… Mr Erdoğan, **“Şimdi karşı tarafın bir adayı var, teröre bulaşmış bir kişi. Biz kararlıyız. 3–5 sene bekleyemeyiz. GBT’leri hazır tutuyoruz, sonuca göre adımlarımızı atacağız”** <a href="https://eksisozluk.com/erdogan-gbtleri-hazir-tutuyoruz-aciklamasi--5984464?a=popular" target="_blank" rel="noreferrer noopener nofollow">demiş</a>. Ankara adayı Mansur Yavaş için de benzer <a href="https://tr.sputniknews.com/turkiye/201903251038390799-yavas-erdogan-yanit/" target="_blank" rel="noreferrer noopener nofollow">açıklamalar</a> yapmıştı. Benim buradan çıkardığım sonuç seçime girmek serbest, kazanmak YASAK! Seçildiği ilk yıllarda demokrasi naaaaaaaaraları atan rte’nin geldiği nokta çok çarpıcı.

  * 25 Mart günü swap diye yeni bir şey öğrendim. Twitter’da Prof. Demirtaş’ın <a href="https://twitter.com/ProfDemirtas/status/1110524372719190016" target="_blank" rel="noreferrer noopener nofollow">açıklamalarından</a> anladığım kadarıyla bizimkiler Londra’daki çakal sürüsünü kırbaçlamış ama yine ucu bize dokunacakmış. Nitekim Çarşamba gününe kadar borsa %10 civarında değer kaybetti. Tam olarak ne olduğunu bilmesem de tahvil faizleri yükselmiş ama dolar 5.40 TL civarına geriledi. Uğur Gürses’in **DW**‘deki <a href="https://p.dw.com/p/3FmpR" target="_blank" rel="noreferrer noopener nofollow">yazısını</a> okuyunca bir yanım Londra’daki çakallara iyi oldu, diğer yanım ise s..ki tuttuk diyor.

  * Uzun zamandır (düzeltiyorum çok uzun zamandır) ucu siyasi iktidara dokunan bir parodi hatırlamıyorum. Güldür güldür ekibi böyle bir zamanda adeta tarih yazdı diyebilirim. Umarım bundan sonra da sanatçı, gazeteci, kanaat lideri olduğunu iddia edenler **kral çıplak** diyebilme cesaretini gösterebilirler.
  https://www.youtube.com/watch?v=7xWpKfc3SL4
