---
author: "Ömer Serdar Ören"
title: "Yapay Zeka Haberlerinden Notlar - 3"
date: "2024-01-29"
categories: 
  - "blog"
tags: 
  - "alphageometry"
  - "chrome"
  - "davos"
  - "dunya-ekonomik-forumu"
  - "deepfake"
  - "deepmind"
  - "google"
  - "lumiere"
  - "mark-zuckerberg"
  - "meta"
  - "notlar"
  - "taylor-swift"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yazilar"
cover-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
share-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
thumbnail-img: /assets/img/2024/01/yapay-zeka-mobil-notlar-ekran-insan-kalem-bin-image-creator-1.jpg
---


19 Ocak – 29 Ocak tarihleri arasında yapay zeka haberlerinden gözüme çarpanlardan çıkardığım notlar.

* * *

- **Meta** CEO’su ve kurucusu **Mark Zuckerberg**, Instagram hesabında yapay zeka hakkında açıklamalar yaptı. ‘**Açık kaynak**‘ (_AGI, İnsan seviyesinde yapay zeka_) yapay zeka geliştirmek için **350.000 adet Nvidia H100s**‘in işlem gücünden faydalanacakmış. Açıklamadan ne kadar heyecanlı olduğu belli. Gelecek fırsatların heyecanlandırmaması mümkün değil. **Açık kaynak süper yapay zeka**nın yalan olduğuna eminim ama şimdilik ispatlayamam. Daha önce Zuck’ı ‘Metaverse’ ve ‘VR’ alanında böyle heyecanlı görmüştüm ve Metaverse’nin gidişatı pek iyi olmadı. Ama yapay zeka konusu oyunun kurallarını değiştirecek gibi duruyor… Bunu görmemek için hakikaten ‘kör ve sağır’ olmak gerekiyor.

Açıklamanın tam metni: “_Yapay zeka çalışmalarımızla ilgili bazı güncellemeler. Uzun vadeli vizyonumuz, genel zekayı oluşturmak, sorumlu bir şekilde açık kaynak sağlamak ve herkesin faydalanabilmesi için geniş çapta kullanılabilir hale getirmektir. Bunu desteklemek için iki büyük yapay zeka araştırma çabamızı (FAIR ve GenAI) birbirine yaklaştırıyoruz. Şu anda yeni nesil modelimiz Llama 3’ü eğitiyoruz ve gelecekteki yol haritamızı desteklemek için bu yılın sonuna kadar 350 bin H100 ve diğerlerini de eklerseniz genel olarak neredeyse 600 bin H100 eşdeğeri bilgi işlem de dahil olmak üzere devasa bir bilgi işlem altyapısı inşa ediyoruz. GPU’lar. Ayrıca Ray Ban Meta akıllı gözlükleri gibi yeni yapay zeka merkezli bilgi işlem cihazları geliştirme konusunda kaydettiğimiz ilerleme konusunda da gerçekten heyecanlıyız. Yakında çok daha fazlası gelecek._“

[https://www.instagram.com/reel/C2QARHJR1sZ](https://www.instagram.com/reel/C2QARHJR1sZ)

* * *

- Youtube’da **Aysu Dericioğlu**‘nun kanalını keşfettim. Şu aralar **Davos**‘da düzenlenmekte olan **Dünya Ekonomik forumu**nda OpenAI CEO’su **Sam Altman**‘ın katıldığı panelin notlarını çıkarmış. Süper bir özet olduğu için Davos’a damga vuran yapay zeka tartışmalarını incelemeye gerek kalmadı. Çünkü çok yorucu olabiliyor.

<https://www.youtube.com/watch?v=SUyr4sFzdsI>
<https://www.youtube.com/watch?v=KQ_kJPApOr8>

* * *

- **Google yapay zekası DeepMind**‘ın [AlphaGeometry](https://deepmind.google/discover/blog/alphageometry-an-olympiad-level-ai-system-for-geometry/) isimli algoritması _30 olimpiyat geometri probleminden 25’ini standart olimpiyat zaman sınırı içinde çözdü. Bu, ortalama bir insanın çözebileceği problem sayısının üzerinde._ **AlphaGeometry**‘nin geliştirilmesi, AI’nın matematiksel akıl yürütme yeteneklerinde önemli bir ilerlemeyi temsil ediyor. Bu teknoloji, geometriyi öğrenmek ve araştırmak için yeni yollar açabilir.

* * *

- Hindistan’daki Bangalore’daki Indian Institute of Science’tan bir ekip, **beynin hayal gücü ve bellek oluşumunu kontrol eden bölgelerini tanımlamak için yapay zeka kullandı**. Araştırmacılar, _beynin hipokampus ve prefrontal korteks bölgelerinin, hayal gücü ve bellek oluşumunda önemli bir rol oynadığını buldular._ Hipokampus, yeni bilgilerin öğrenilmesine ve depolanmasına yardımcı olurken, prefrontal korteks, bu bilgilerin hatırlanmasına yardımcı olur. Araştırmacılar, yapay zeka kullanarak bu bölgelerin aktivitesini izlemek için bir yöntem geliştirdiler. Bu yöntem, araştırmacıların bu bölgelerin hayal gücü ve bellek oluşumundaki rolünü daha iyi anlamalarına yardımcı oldu. Araştırmacılar, bulgularının, hayal gücü ve bellek bozukluklarının tedavisi için yeni yöntemler geliştirmeye yardımcı olabileceğini söylüyorlar. ([Kaynak](https://www.wionews.com/science/scientists-unveil-secrets-of-imagination-memory-formation-with-artificial-intelligence-682056))

* * *

- **OpenAI**, _Android için ChatGPT’ye bir Hızlı Ayarlar kısayolu_ eklemeyi [planlıyor](https://9to5google.com/2024/01/23/chatgpt-android-quick-settings-shortcut/). Bu, kullanıcıların ChatGPT’ye erişmek için ana ekranlarını veya Ayarlar uygulamasını açmadan doğrudan Hızlı Ayarlar panelinden erişmelerini sağlayacak. Eğer Apple ve Google sağlam bir karşılık vermezse orta vadede ‘Hey Siri’ veya ‘Ok Google’ yerine ‘Hey GPT’ demeye başlayabiliriz.

* * *

- **Google, Chrome**‘a üç yeni üretken AI özelliği [getirdi](https://blog.google/products/chrome/google-chrome-generative-ai-features-january-2024/). Bu özellikler, kullanıcıların web’de gezinirken ve üretkenlik görevlerini gerçekleştirirken daha verimli olmalarına yardımcı olmayı amaçlıyor.
    - “**Sekmeleri Düzenle**” özelliği, kullanıcıların sekmelerini daha verimli bir şekilde yönetmelerine yardımcı oluyor. Bu özellik, sekmelerinizi rastgele veya belirli bir düzene göre otomatik olarak düzenlemenizi sağlıyor.
    - “**Tasarla ile Oluştur**” özelliği, kullanıcıların Chrome’a özel temalar oluşturmalarına olanak sağlıyor ve arka plan resmi, renk şeması ve yazı tipi gibi çeşitli unsurları özelleştirmenize yardımcı oluyor.
    - “**Yazmaya Yardım**” özelliği, kullanıcıların web’de gezinirken metin oluşturmanıza, dilleri çevirmenize ve sorularınızı yanıtlamanıza yardımcı olan çeşitli araçlar sunuyor.

* * *

- **Google** demişken bir haber daha gelsin. Şirket, AI video oluşturma sistemi olan **[Lumiere](https://lumiere-video.github.io/)**‘yi duyurdu. Lumiere, gerçekçi ve yüksek kaliteli videolar oluşturmak için yeni bir teknik olan zaman-uzay difüzyon modelini kullanıyor. Lumiere, 5 saniyeye kadar uzunluktaki videolar oluşturabiliyor. Videolar, çeşitli nesneler ve ortamlar içerebilir. Yapay zeka uygulamsı videoları oluşturmak için gerçek dünya verilerini kullanarak gerçekçi görünmesini sağladığını da eklemekte fayda var. Ama tabi karar sizin. Sizce yeterince gerçekçi mi?

<https://www.youtube.com/watch?v=wxLr02Dz2Sc>

* * *

- ABD Federal Ticaret Komisyonu (**FTC**), nihayet yapay zekayla uğraşan firmalara el attı. Yapay zekanın yükselişi henüz(!) başlamışken, ‘**yılanın başını küçükken ezeceksin**‘ deyişinde olduğu gibi **Alphabet**, **Amazon**, **Anthropic**, **Microsoft** ve **OpenAI**’a mektuplar göndererek şirketlerden yatırımların üretken yapay zekanın rekabet ortamı üzerindeki etkisini açıklamalarını istedi. Yapay zeka teknolojisinin adil ve rekabetçi bir ortamda gelişmesine yardımcı olmak için başlatılan soruşturmada şirketlerin cevap vermesi için 45 günleri varmış. ([Kaynak](https://www.theverge.com/2024/1/25/24050693/ftc-investigating-microsoft-amazon-google-investments-openai-anthropic))

* * *

- İnternette **Taylor Swift**‘in **deepfake** fotoları gündem [oldu](https://www.bbc.com/news/technology-68110476). ‘Uygunsuz’ görüntüler içeren bu deepfake fotoğraflar beraberinde bir çok tartışmaya sahne oldu. Yapay zeka sayesinde herkesin müstehcen görüntülerini hatta videolarını yapabilmek mümkün. Sanırım önümüzdeki seneler bu tip tartışmalara sahne olacak. Bu yüzden burada tartışmak için daha çok zaman var.
