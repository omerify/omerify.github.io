---
title: Seyir Defteri 2019/7
date: 2019-02-14T17:15:01+03:00
author: omerify
layout: post
permalink: /2019/02/14/seyir-defteri-2019-7/
categories:
  - Blog
tags:
  - notlar
  - seyir-defteri
---

**(Türkiye)** Ekonomide en kötüsü geride kaldı diyenler için daha önce söylediğim gibi Türkiye’yi uçuruma sürükledikleri düşüncemi destekleyen bir video izledim. Algı yönetimi yaparak 2×2’yi 5’e EŞİTLEYEMEZSİNİZ. _(_**_Güncelleme-15.02.2019_**_:_<a href="https://tr.sputniknews.com/turkiye/201902151037698965-kurtulmus-amacimiz-2kere-2yi-4degil-5ettirmek/" target="_blank" rel="noreferrer noopener nofollow"><em>Kurtulmuş: Amacımız 2 kere 2&#8217;yi 4 değil, 5 ettirmektir</em></a>_)_ Aşağıda denk geldiğim **Avrasya Yatırım**‘ın hazırladığı video, maalesef ekonomideki riskleri anlatıyor ve ülkenin kaynaklarının nasıl pervasızca ve hesapsızca harcandığını gözler önüne seriyor. Yurt dışındaki akademisyenleri getirmek için <a href="https://eksisozluk.com/24-bin-lira-aylikla-ulkene-geri-don-programi--5845192" target="_blank" rel="noreferrer noopener nofollow">25 bin tl maaş</a> kampanyası düzenleyenler şimdi de “<a href="https://twitter.com/iletisim/status/1093436135274090497" target="_blank" rel="noreferrer noopener nofollow">2019’da Ülkem İçin Bir Fikrim Var</a>” kampanyası düzenlediler. Akademisyenleri muhalif düşünceleri var diye görevinden alan, sabahın köründe evlerini basıp gözaltına alan ve vatan haini ilan eden anlayış parayla pulla bu insanları geriye getirebileceğini zannediyor. Gücü eline aldıkça muhalifleri ötekileştiren ve medyada hakim olup istediği algıyı oluşturacağını düşünenler filmin sonunu düşünemediler. Geçen hafta salı günkü grup toplantısından Kılıçdaroğlu’nun bahsettiği MİT’in AKP’nin <a href="http://www.cumhuriyet.com.tr/haber/turkiye/1211403/Ozgur_Ozel__Erdogan_itiraf_etti.html" target="_blank" rel="noreferrer noopener nofollow">yerel seçim adaylarının geçmişlerini inceleyerek</a> AKP yönetimine bilgi verdiği ve bu bilgi doğrultusunda adayların belirlendiğinin açığa çıkması, PARTİ DEVLET anlayışının bürokrasiye hakim olduğunu göstermektedir. İşler git gide içinden çıkılmaz bir hal almakta ve yerel seçimler öncesi popülist bir yönetim anlayışı Türkiye’yi esir almakta. FETÖ’den boşalan devlet kadroları ve el konulan özel şirketler AKP’li dolmakta. AKP’li olmasa bile köprüyü geçene kadar hakim güce biat etmekte. Buna rağmen her şey sarpa sarmakta çünkü HALK artık kimseye GÜVENMEMEKTEDİR. O çok sevdikleri REİS’lerine bile. Buna kanıt olarak başkan Erdoğan’ın dolar ve altınları bozun demesine rağmen halkın dolar ve altın birikimi <a href="https://twitter.com/ErkinSahinoz/status/1093027745444098048" target="_blank" rel="noreferrer noopener nofollow">artmaktadır</a>. Eğer halkın bunca yıllık desteğini boşa çıkararak, sistem değişikliği dahil halkın istediği her şeyi verdiği **Recep Tayyip Erdoğan** bu işi beceremezse, **Türkiye Cumhuriyeti’nin tarihine büyük bir pişmanlık olarak geçecektir.** Tabi ki tüm bunlar benim sığ düşüncelerim ve umarım yanılıyorumdur. Dünyanın şu zor zamanlarında dinimiz, vatanımız ve milletimiz için en hayırlısı neyse o olur.

https://www.youtube.com/watch?v=I0V5C9vD0ZQ

<hr />

**(Türkiye)** Dünya’nın en büyük 10 ekonomisinden biri olan Türkiye hedefinden ‘**kabzımal türkiye**‘ ye doğru uçuyoruz. Tanzim satış noktalarında meyve sebze kuyruğu başladı. Eti geçtik pazardan sebze meyve almak bile can yakar hale geldi. Pazarcı isyanda, çiftçi isyanda, halk isyanda işin garibi _16 yıldır ülkeyi yöneten AKP ve RTE de isyanda_. Önümüzdeki yerel seçimlerin sonucunu gerçekten çok merak ediyorum. Çünkü artık ‘resmen’ sıvama aşamasına geçildi!

https://www.youtube.com/watch?v=UPkwwXPXdJc

<hr />

(**Mobil**) Alman Radyasyon Ofisi tarafından yapılan araştırmaya göre günümüz akıllı telefonlarının yaydığı radyasyon oranları yani **SAR** değerleri açıklandı. Hazırlanan rapor kulağa tutulduğunda telefonun kilogram başına yaydığı watt olarak hesaplanmış. Bazı insanlar telefonların SAR değerine gerçekten önem veriyor. Raporda sol tarafta en fazla radyasyon yayanlar sağ tarafta da en az radyasyon yayanlar sıralanmış. (<a href="https://www.phonearena.com/news/Lists-show-which-phones-release-the-most-and-least-radiation_id113535" target="_blank" rel="noreferrer noopener nofollow">Kaynak</a>)

<hr />

**(Bilim)** Ay’ın karanlık yüzünü ve aynı bakış açısından dünyayı ilk defa gördüm. (<a href="https://twitter.com/tammojan/status/1092858007501852672" target="_blank" rel="noreferrer noopener nofollow">Kaynak</a>)

<hr />

**(Eğitim)** İlham verici bir **TED** sunumuna daha denk geldim. Çocuk yetiştirmede ‘**henüz değil**‘ kavramının nasıl bir mucize oluşturduğunu anlatıyor. Sunumda her ne kadar çocuklardan bahsetsede bence her yaştan insana hitap eden bir yöntem söz konusu. Hem de çok basit ve etkili bir yöntem.

https://www.youtube.com/watch?v=_X0mgOOSpLU

<hr />

(**Eğitim**) Bu hafta galiba ilham verici videolar haftası. Youtube bile benim işsiz güçsüz durmamdan sıkılmış olacak ki kalk, çalış, üret falan demek istiyor.

https://www.youtube.com/watch?v=kQNlJkrJOvE

<hr />

**(Bilim)** Prof. Dr. Sinan Canan’dan **5 dakikada uyku ile ile ilgili merak ettiğim neredeyse her şeyi anlattığı video**. Nasıl denk geldim şaşırdım doğrusu.

https://www.youtube.com/watch?v=VgFguCLd7C8

<hr />

**(Gündem)** İçişleri bakanlığı attığı sms ile trafikte artık yayaların öncelikli olduğu kampanyayı başlattı. Hatta 2019 yılı İçişleri Bakanlığı’nca “**yaya öncelikli trafik yılı**” ilan edildi. Fakat NTV muhabirinin hazırladığı haberde sürücülerin yayalara yol vermek bir tarafa yavaşlamadığını görüntüledi. (<a href="https://www.ntv.com.tr/video/turkiye/ntv-muhabiri-yaya-gecidinde-yavaslayan-bile-yok,dpI4u6tPoECjis9RxjaGaA" target="_blank" rel="noreferrer noopener nofollow">Kaynak</a>)

<hr />

**(Sanal Gerçeklik)** Daha önce **VR** — **AR** — **MR** deneyiminde dikkatleri üzerine çekmeyi beceren **Microsoft HoloLens**‘in yeni versiyonu **24 Şubat’ta Barselona’da yapılacak Mobile World Congress**‘de (_Mobil Dünya Kongresi_) tanıtılması bekleniyor. İlk versiyonun fiyatının çok yüksek olması **-3000 USD!-** nedeniyle profesyonel amaçlı kullanımı yaygındı. Fiyatların henüz son kullanıcıya hitap edecek hale gelmesi beklenmiyor ama önümüzdeki yıllarda bir şekilde hayatımıza gireceği kesin. Belki de cep telefonu furyasından daha da etkili bir şekilde.

https://www.youtube.com/watch?v=BC7xSl394u4

<hr />

**(Siber Güvenlik)** Mobil güvenlik firması Zimperium tarafından **Xiaomi’nin katlanabilir elektrikli scooterı**nda kullanıcının hayatını tehlikeye atacak açık bulundu. Bluetooth üzerinden uygulama ile kullacısıyla iletişim kuran scooter, şifre doğrulama işlemi aşamasındaki hata nedeniyle scooter’a komut gönderebilen bir üçüncü şahıs kullanıcının hayatını tehlikeye sokacağı bile söyleniyor. Ve ister istemez bende teknoloji nimet mi yoksa paranla rezil olduğun eziyet mi sorusunu sormadan edemiyorum. (<a href="https://thehackernews.com/2019/02/xiaomi-electric-scooter-hack.html" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** Google yayınladığı blog <a href="https://security.googleblog.com/2019/02/protect-your-accounts-from-data.html" target="_blank" rel="noreferrer noopener nofollow">yazısıyla</a> şifrelerinizin çalınıp çalınmadığını gösteren ‘<a href="https://chrome.google.com/webstore/detail/password-checkup/pncabnpcffmalkkjpajodfhijclecjno/" target="_blank" rel="noreferrer noopener nofollow">Password Checkup</a>‘ isimli Chrome tarayıcı uzantısını tanıttı ve hemen yükledim tabi ki. Şimdilik tehlikeli bir durum yok.

<hr />

(**Siber Güvenlik**) Rusya olası bir savaş durumunda siber güvenlik için tüm ülkenin internetini kesmeye hazırlanıyor. (<a href="https://www.zdnet.com/article/russia-to-disconnect-from-the-internet-as-part-of-a-planned-test/" target="_blank" rel="noreferrer noopener nofollow">Kaynak</a>)

<hr />

**(Gizem)** ABD’de **gizemli sesler ve ışıklar** görülüyor. Amerikalılar haftalardır ülkenin her yerinde, son derece yüksek sesli gümbürtüler duyuyorlar ve bunların hiçbir açıklaması yok. Bunların hemen akabinde ise sıklıkla gizemli ışık patlamaları görülüyor. Ne derece doğru bilemem ama saygın gazetelerde bile haber olmuş. (<a href="http://okyanusum.com/makale/gokyuzunde-kiyamet-sesleri/" target="_blank" rel="noreferrer noopener nofollow">Türkçe Kaynak</a>) (<a href="https://www.zerohedge.com/news/2019-02-09/apocalyptic-sounds-sky-no-explanation-mysterious-booms-and-flashes-light-all-across" target="_blank" rel="noreferrer noopener nofollow">İngilizce Kaynak</a>)