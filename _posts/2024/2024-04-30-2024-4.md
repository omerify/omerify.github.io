---
author: "Ömer Serdar Ören"
title: "Nisan 2024"
date: "2024-04-30"
categories: 
  - "blog"
tags: 
  - "nisan"
  - "nisan-2024"
  - "notlar"
  - "seyir-defteri"
  - "yazilar"
cover-img: /assets/img/2024/04/yesil-park-agac-gulhane.jpg
share-img: /assets/img/2024/04/yesil-park-agac-gulhane.jpg
thumbnail-img: /assets/img/2024/04/yesil-park-agac-gulhane.jpg
---

2024 yılının Nisan ayından kişisel notlar.

#### 5 Nisan 2024

- Bugün Kadir gecesi. Hiç bir şeyin kadrini bilemedik. Allah (celle celalühü) razı olduğu yolda razı olduğu şeyleri hakkıyla bilmeyi nasib etsin. Amin.

#### 7 Nisan 2024

- Ramazan’ın son üç günü kaldı. Yine olmadı. Yine girdiğim gibi çıkıyorum gibime geliyor. Ama ümidi kaybetmek yok. Allah (celle celalühü) dirimize ölümüze rahmet etsin. Amin.

#### 8 Nisan 2024

- Bugün beklenen tam güneş tutulması nihayet gerçekleşti. Neredeyse tüm ABD’de görülebilen güneş tutulması için bir çok komplo teorisi okudum. Hepsini buraya yazacak değilim ama %99’u bu sene Ekim’e kadar gerçekleşecek kıyamet senaryoları için beklemeye başladım. Her güneş tutulması sonrası ‘Öldük, bittik!’ diyenler bakalım bu sefer ne kadar haklı çıkacak.
- Ramazan bugün bitti sayılır. Son sahura kalkacağız.

#### 9 Nisan 2024

- Yaklaşık bir saat sonra akşam ezanın okunmasıyla bu seneki Ramazan’ın da sonuna geldik. Umarım iyi geçmiştir ve geçecektir.

#### 30 Nisan 2024

- Biraz sessiz geçen bir ay gibi gözüküyor olabilir ama bazı şeyleri toparlama ve altyapı oluşturmak için fena geçmedi. Blogumla biraz daha ilgilenmeye karar verdim. Başka sitede yazdığım ‘Yapay zeka haberlerinden notlar’ serisini buraya taşıdım. Aylık kişisel notlarımı tutmaya tekrar başladım. Gelecek ay daha iyi olacak diye umut ediyorum.
- Yarın kutlanacak olan 1 Mayıs gümbürtüsü şimdiden başladı. Hükümet Taksim’e yine onay vermedi. Bir sürü bahane sunuyorlar. Bence Taksim meydanı işçilerin hakkıdır. Bu arada CHP genel başkanı Özgür Özel yarın saat 10.00’da toplanıp işçilerle birlikte Taksim’e gideceklerini açıklamış. Neler olacak göreceğiz.
