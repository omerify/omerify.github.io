---
author: "Ömer Serdar Ören"
title: "Yapay Zeka Haberlerinden Notlar - 8"
date: "2024-02-29"
categories: 
  - "blog"
tags: 
  - "adobe"
  - "ai"
  - "aihub"
  - "android"
  - "automattic"
  - "azure"
  - "uretken-yapay-zeka"
  - "gemini"
  - "google"
  - "microsoft"
  - "mistral-ai"
  - "notlar"
  - "nvidia"
  - "openai"
  - "qualcomm"
  - "samsung"
  - "wordpress"
  - "yapay-zeka"
  - "yapay-zeka-haberleri"
  - "yapay-zeka-notlari"
  - "yapay-zeka-yasasi"
  - "yazilar"
share-img: /assets/img/2024/02/01-nvidia-logo-horiz-500x200-2c50-p2x-1024x576-1.png
thumbnail-img: /assets/img/2024/02/wordpress-ai-train-gizlilik-secenegi-ekran-resmi-2024-02-28-1.png
---

26 Şubat – 29 Şubat tarihleri arasında yapay zeka haberlerinden gözüme çarpanlardan çıkardığım notlar.

* * *

- **Google**, “**Gemini**” yapay zekasını **Google Mesajlar** uygulamasına entegre [ediyor](https://9to5google.com/2024/02/26/google-messages-gemini/). Yakın zamanda _Mesajlar uygulamasından Gemini ile çeşitli konularda sohbet edebilir, bilgi alabiliyor olacağız_. Gemini 1.0 Pro tarafından desteklenecek sohbet robotuyla mobil telefonlara uygun daha kısa cevaplar verecekmiş. Küçük bir grup tarafından test edilmeye başlanan uygulamaya (umarım) yakın zamanda biz de kavuşuruz.

<https://www.youtube.com/watch?v=gcboferZBoU>

* * *

- Mobil Dünya Kongresi (MWC) 2024 kapsamında **Qualcomm**, **Snapdragon** platformu üzerinde çalışan **Android** telefonlar için yeni üretken yapay zeka özellikleri [**duyurdu**](https://www.qualcomm.com/news/releases/2024/02/qualcomm-continues-to-bring-the-generative-ai-revolution-to-devi). Qualcomm’un yeni yapay zekasını **Large Language and Vision Assistant** (LLaVa) modeli olarak adlandırıyor. Bu model metin, ses veya görsel girdiler kullanıyor. Her şey bir arada olan Qualcomm’un yapay zekası için [**aihub.qualcamm.com**](https://aihub.qualcomm.com/) internet sitesi de devreye girdi. ChatGPT, Gemini ve Copilot gibi yapay zekalar bulut tabanlı bir mimariye dayanırken, Qualcomm’un geliştirdiği yapay zeka modeli 7 milyar parametresiyle doğrudan **cihaz üzerinde** çalışıyor. Ai Hub sayfasından da görüleceği gibi bir çok üst düzey telefonu, tableti ve windows bilgisayarları destekleyecek teknolojinin tam olarak ne zaman çıkacağı veya ücretli mi bedava mı olacağı ise şimdilik belirsiz. Ama şurası gerçek ki 2024 yılı sürprizlere gebe…

<https://www.youtube.com/watch?v=VDb-_mZ4pIU>

* * *

- **Microsoft** yapay zeka yatırımlarına hız kesmeden devam ediyor. Şimdi de yapay zeka alanında önde gelen Fransız girişimi **Mistral AI** ile çok yıllı bir ortaklık için [anlaşmaya](https://azure.microsoft.com/en-us/blog/microsoft-and-mistral-ai-announce-new-partnership-to-accelerate-ai-innovation-and-introduce-mistral-large-first-on-azure/) vardı. Bu işbirliği, Mistral AI’nın Azure platformunda “**Mistral Large**” adlı yeni bir yapay zeka modeli sunmasını sağlayacak ve bu platform için bir ilk olacak. Mistral Large, metin ve koddan oluşan büyük veri kümelerini işleyebilen, yeni nesil bir yapay zeka modelidir. Bu model, çeşitli sektörlerde kullanılabilecek, gelişmiş yapay zeka uygulamalarının geliştirilmesini kolaylaştıracak.

* * *

- Microsoft demişken devam edelim. Bu sefer ki haber mobil taraftan. İsteyenler **Microsoft Copilot yapay zeka uygulamasını android telefonlar için varsayılan asistan olarak ayarlayabilecek.** Bilindiği gibi Copilot **OpenAI**‘ın **GPT4** modeli üzerinden çalışabilen, metin ve görsel çıktılarla hayatı oldukça kolaylaştıran bir uygulama. Henüz beta aşamasında olan uygulamayı hayatınıza daha çok dahil etmek isterseniz yakında mümkün olacak. Final sürüm yayınlandığında tam olarak Google Asistana göre nasıl artılar sağlayacağını göreceğiz.

> You can now set the Microsoft Copilot app as your default assistant app on Android!  
>   
> With version 27.9.420225014, available in beta, you can change the default assistant app to Copilot. This lets you launch Copilot from any screen by swiping diagonally from the corner or… [pic.twitter.com/M5FxLzIdxT](https://t.co/M5FxLzIdxT)— Mishaal Rahman (@MishaalRahman) [February 26, 2024](https://twitter.com/MishaalRahman/status/1762227732648222939)

* * *

- Diğer taraftan Google boş durmuyor. Her ne kadar henüz ülkemizde yayınlanmasa da **Gemini ile android telefonlara yeni bir özellik [eklemiş](https://9to5google.com/2024/02/27/gemini-google-calendar/)**. Gemini AI asistan ile **Google Takvim uygulamasına erişim sağlanabilecek ve yeni etkinlikler oluşturulabilecekmiş.** Bu haberi sadece takvim uygulaması bazında değil de ileride bir çok Google servisiyle entegre çalışması sayesinde bizi neler beklediğinin bir ön gösterimi olarak kabul ediyorum.

* * *

- Avrupa Birliği **yapay zeka yasası** ‘_yasalaşmak_‘ üzere. **Aysu Dericioğlu Egemen**‘in aşağıdaki videosunda verdiği bilgilere göre 2021 yılından beri masada olan yasa tasarısı **10/11 Nisan**‘da parlamento tarafından oylanacak ve ardından da bakanlar konseyine gidecekmiş. Bakanlar konseyi de parlamentoda onaylanırsa yasayı kabul edeceğini deklere etmiş. **Eğer bir pürüz çıkmazsa yapay zeka alanında dünyada bir olacak ve bu konu hakkında ilk yasalar yürürlüğe girmiş olacak**. Yasanın detayları için videoyu izlemenizi öneririm.

<https://www.youtube.com/watch?v=HTFMwF4GxTg>

* * *

- **Nvidia CEO’su Jensen Huang, yapay zekanın gelecekte kodlamanın yerini alacağını ve çocukların kodlamayı öğrenmesine gerek kalmayacağını [söyleyerek](https://www.techradar.com/pro/nvidia-ceo-predicts-the-death-of-coding-jensen-huang-says-ai-will-do-the-work-so-kids-dont-need-to-learn) bence güne damga vurdu.** Huang, yapay zekanın programlama dillerini anlamayı ve kullanmayı kolaylaştıracağını ve **programlama bilgisine sahip olmayan kişilerin bile yapay zekayı kullanarak basit uygulamalar oluşturabileceğini** söylemiş. Bu sözlerinde karşısında uzmanlar, yapay zekanın kodlamayı tamamen ortadan kaldırmayacağını, ancak kodlama becerilerinin önemini ve değerini azaltacağını savunuyormuş. Bu tahminin tarihe kayıt olarak düşmesi önemli zira önümüzdeki kısa bir zaman diliminde kimin haklı olacağını göreceğimizi umut ediyorum.

* * *

- Sanırım geçen yıl iPhone kullanıcılarını ikna etmek için cep telefonundan internet sitesine girince **Samsung telefon kullanma deneyimi sağlayan** [https://trygalaxy.com/](https://trygalaxy.com/) adresine Galaxy S24 serisinde yeni gelen yapay zeka özellikleri eklenmiş. Bu sayede AI özelliklerinin dünyasına sanalda olsa adım atmak mümkün.

* * *

- **Google, yapay zeka tarafından üretilen haber yayınları için bazı yayıncılarına ödeme yapıldığı [söyleniyor](https://www.adweek.com/media/google-paying-publishers-unreleased-gen-ai/).** Bu yapay zeka aracı, _gazetecilerin daha hızlı ve kolay bir şekilde içerik üretmelerine yardımcı olması için tasarlanmış._ Google, bu araçların diğer yayıncıların eserlerini yeniden yayınlamayacağını ve yayıncıların makaleleri yayınlamadan önce düzenlemelerine izin vereceğini söylüyor. Ancak, yapay zeka tarafından üretilen makaleler, etik ve dezenformasyon riskleri taşıdığı biliniyor. O yüzden bu araçların sorumlu bir şekilde kullanılmasının altı çiziliyor.

> Google launched a private program for a handful of independent publishers last month, providing the news organizations with beta access to an unreleased generative artificial intelligence platform in exchange for receiving analytics and feedback. [https://t.co/ZCn3pox7xa](https://t.co/ZCn3pox7xa)— ADWEEK (@Adweek) [February 27, 2024](https://twitter.com/Adweek/status/1762491809190621645)

* * *

- **Adobe Research**, ses oluşturma ve düzenlemeyi dönüştürecek yeni **yapay zeka** (AI) araçları üzerinde çalıştığını [duyurdu](https://blog.adobe.com/en/publish/2024/02/28/adobe-research-audio-creation-editing). Bu araçlar, sesleri gerçekçi bir şekilde kopyalayabilir, farklı dillere çevirebilir ve hatta duygusal tonlarını değiştirebiliyor. **Örneğin, AI bir şarkıcının sesini taklit ederek yepyeni bir şarkı oluşturabilir veya bir podcast’teki diyalogları farklı bir dile çevirebilir**. Bu araçlar, müzisyenler, podcast yayıncıları ve diğer ses içerik üreticileri için büyük bir zaman tasarrufu sağlayabilir ve yaratıcılıklarını artırabilir. _Adobe, bu yapay zeka araçlarının hala geliştirilme aşamasında olduğunu, ancak ses içeriği oluşturma ve düzenleme şeklimizde devrim yaratma potansiyeline sahip olduğunu söylüyor._

<https://www.youtube.com/watch?v=J6jhWyU5lBY>

* * *

- Bugün aldığım bir e-posta ile **Automattic** firmasının sahibi olduğu ve blogda da kullandığım **WordPress** platformunda kullanıcıların oluşturduğu **içerikleri yapay zeka firmalarına pazarlayacaklarını [öğrendim](https://wordpress.com/blog/2024/02/27/more-control-over-the-content-you-share/)**. Reddit firması da geçen haftalarda benzer bir adım atmıştı. Hatta senelik 60 milyon dolar bir rakamın IPO (halka arz) öncesi Reddit’e bir cansuyu olmuştu. Anlaşılan şimdi de dünyanın en büyük blog platformu ‘**WordPress**‘ benzer bir adım atmaya hazırlanıyor. Neyse ki kullanıcılara içeriklerinin AI tarafından yağmalanmaması için bir seçenek sunacaklarını açıkladılar. Tahmin ediyorum bazı şirketlerle görüşmeye başlayan WordPress yönetimi şimdiden kılıfı hazırlamaya başladı. Önümüzdeki aylarda kokusu çıkar.

![](/assets/img/2024/02/wordpress-ai-train-gizlilik-secenegi-ekran-resmi-2024-02-28-1.png)

* * *

![](/assets/img/2024/02/01-nvidia-logo-horiz-500x200-2c50-p2x-1024x576-1.png)

- Son haber **Nvidia**‘dan gelsin. Teknoloji sitelerinde yeni **RTX 5000 serisi ekran kartları için dedikodular dolaşmaya başladı**. 2024 sonu ya da 2025 başı gibi çıkması muhtemel **RTX 5090 kartların selefi 4090’dan %70 daha iyi performans vereceği konuşuluyor.** Bir seride neredeyse 2 katlık performans artışı şimdiden yapay zeka, rendering, bilimsel hesaplamalar gibi yoğun işlem gücüne ihtiyaç duyanların ilgisini çekmeye başladı. Daha çıkmadan 5000 serisi için stok sıkıntısı olacağını söylemek yanlış olmaz. Zira son 6-7 senedir alışageldiğimiz durum maalesef bu. Fiyat konusuna ise hiç girmiyorum!
