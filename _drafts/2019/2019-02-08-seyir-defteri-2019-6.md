---
title: Seyir Defteri 2019/6
date: 2019-02-08T14:20:41+03:00
author: omerify
layout: post
permalink: /2019/02/08/seyir-defteri-2019-6/
categories:
  - Blog
tags:
  - notlar
  - seyir-defteri
---

**(Bilim)** Dünyanın manyetik alanı öngörülenden hızlı şekilde yer değiştiriyor. Özellikle denizcilik ve seyrüsefer alanında kullanılan dünyanın manyetik kuzeyinin yer değiştirme hızı artmaya başladı. 2000 yılında yaklaşık 15 km hızla yer değiştiren manyetik kuzey, 55 km hızla yer değiştirmeye başladı. Dünyanın dengesi her yönden bozuluyor sanırım. Yakın bir zamanda Dünya sorunları sadece küresel ısınma, plastik, çöp, nükleer silahlar, karbon salınımı gibi güncel sorunlardan ibaret olmayacak gibi duruyor. (<a href="https://www.engadget.com/2019/02/04/magnetic-north-pole-movement-affects-navigation/" target="_blank" rel="noreferrer noopener nofollow">Kaynak</a>)

<hr />

**(Siyaset)** Özellikle Trump’ın **ABD** başkanı olmasından sonra anlaşmadan çekilme, istediğini devlet başkanı tanıma gibi keyfi kararlara şahit olmuştuk. Bu sefer tüm dünyayı yakından ilgilendiren bir şey yaptılar ve soğuk savaştan beri nükleer silahların denetiminin temelini oluşturan **Orta Menzilli Nükleer Kuvvetler Anlaşması’ndan (INF) çekildiğini açıkladı.** Tabi ki bu kararda sonra **Rusya**‘da **anlaşmadan çekildiğini** <a href="http://www.hurriyet.com.tr/dunya/rusya-da-cekiliyor-41103637" target="_blank" rel="noreferrer noopener nofollow">açıkladı</a>. Bir sonraki dünya savaşının ayak sesleri iyice yaklaştı mı, yoksa sadece politik manevralar mı bilmiyorum ama nükleer bombalar patlayacaksa umarım o günleri görecek kadar uzun yaşamam! (<a href="https://www.ntv.com.tr/dunya/son-dakika-abd-rusyayla-yaptigi-nukleer-fuze-anlasmasindan-cekildi,9Hto1J_oB0Ogzkqtqxzm2A" target="_blank" rel="noreferrer noopener nofollow">Kaynak</a>)

<hr />

**(Siyaset)** **Venezuela**‘da sular durulmuyor. **Nicolas Maduro** daha önce Avrupa ülkelerinin 8 gün içinde seçim çağrısını sert bir dille ret etmişti ama 2 Şubat tarihinde bu sene içinde özgür seçimlerin tekrar yapılacağını <a href="http://www.milliyet.com.tr/maduro-acikladi-bu-yil-secim-dunya-2821554/" target="_blank" rel="noreferrer noopener nofollow">açıklayarak</a> siyasi bir manevra yaptı. Şımarık ABD ise utanmadan Venezuela ordusuna ‘**demokrasi**‘ye sahip çıkma <a href="https://www.ntv.com.tr/dunya/boltondan-venezuela-ordusuna-cagri,aAeYmw_n_k-KAFQh8NHcgQ" target="_blank" rel="noreferrer noopener nofollow">çağrısı</a> yaptı. Şu fani hayatta öğrendiğim bir şey varsa; **ABD demokrasi nutukları atmaya başladığında orada _PUŞT_‘lar sahneye çıkar.**

Geçen hafta Maduro’nun seçim yapması için 8 gün veren Avrupa ülkeleri (_Almanya, Hollanda, İtalya, İngiltere, Fransa, Avusturya, Danimarka, İspanya, Çekya, Letonya, İsveç_), istekleri yerine getirilmeyince **Guiado**‘yu geçici başkan olarak <a href="https://www.ntv.com.tr/dunya/ab-uyesi-10-ulke-guaidoyu-gecici-devlet-baskani-olarak-tanidi,9-WJo3uIiEapvLNssyQx7g" target="_blank" rel="noopener">tanıdı</a>.

<hr />

**(Ekonomi)** Annemden kulağımla duydum. Mahalle pazarındaki zabıtalar yüksek bulduğu fiyatlarda satıcıları uyarıyorlarmış. Devlet eliyle esnafa fiyat kontrolü yapılıyor. Küçüksen devlet başında bekçi. Hakikaten **bunların şirazesi kaymış**. Bu filmin sonu kötü biter. Ahanda buraya yazıyorum. Ben bu yazıyı yazdıktan 1 saat sonra gördüğüm haber: **”BİBERİYDİ, PATLICANIYDI… FİYATLARA GEREKİRSE AYAR ÇEKME KARARINI ALDIK”** (<a href="https://www.ntv.com.tr/turkiye/cumhurbaskani-erdoganturkiye-imf-defterini-kapatmistir-ve-bir-daha-da-acmayacak,kmPR8j9t1UyeK_eCjNbqag" target="_blank" rel="noreferrer noopener nofollow">Kaynak</a>) En kötüsü geride kaldı diyorlardı… Sanırım sadece kötü bile daha başlamamış…

<hr />

**(Din)** **Ahmet Tomor Hoca**‘nın bu haftaki sohbetinde **dinlerini oyun ve eğlence haline getirenlerden**, **müziğin ve çalgı aletlerin dindeki yeri**nden bahsettiği çok feyizli sohbeti yayınlandı.

https://vimeo.com/315617061

<hr />

**(Gündem)** Kartalda çöken bina nedeniyle ölü sayısı 11’e yükseldi. Maalesef son bir kaç gündür ülkenin gündeminde bulunan facia hepimizin yüreğini burktu ve ister istemez akıllara deprem olursa nasıl bir felaketin bizi beklediğini hatırlattı. Allah Celle Celalühü ölenlere rahmet, kalanlara sabır nasip etsin. Amin. (<a href="https://www.ntv.com.tr/turkiye/kartalda-coken-binada-olenlerin-sayisi-11e-yukseldi,iWfXj2PU0UmouXm0LWn-vg" target="_blank" rel="noreferrer noopener nofollow">Kaynak</a>)

<hr />

**(Teknoloji)** _We are Social_ ve _Hootsuite_‘in Türkiye’nin dijital dünyası araştırma sonuçları yayınlandı. Webrazzi sunumun ‘<a href="https://webrazzi.com/2019/02/05/9-maddeyle-turkiyenin-dijital-dunyasi/" target="_blank" rel="noreferrer noopener nofollow">9 maddeyle Türkiye’nin dijital dünyası</a>‘ başlıklı güzel bir [özetini](https://www.slideshare.net/DataReportal/digital-2019-turkey-january-2019-v01) çıkarmış.

<hr />

**(Sosyal Medya)** <a href="https://techcrunch.com/2019/01/27/the-new-two-minutes-hate/" target="_blank" rel="noreferrer noopener nofollow">TechCrunch</a> yazarı **Jon Evans**’ın kaleme aldığı, <a href="https://www.dunyahalleri.com/yeni-iki-dakikalik-nefretimiz-sosyal-medya/" target="_blank" rel="noreferrer noopener nofollow">DünyaHalleri</a> sitesinde çevirisi yayınlanan sosyal medyanın neye dönüştüğünü ve çaresizliğin nasıl bir hal aldığını anlatması bakımından önemli. Yazıdan kısa bir alıntı:

<blockquote class="wp-block-quote">
  <p>
    <em>Her bir nefret dalgası, bir öncekinden daha kolay bir şekilde ortaya çıkıyor çünkü artık beynimizde geçeceği yollar hazırlanmış, yağlanmış, zımparalanmış oluyor. Nefret artık bir kas hafızasına dönüşüyor. Yakında o hikayedeki kötü insanlar insanlıktan çıkacak ve otomatik olarak şefkat gösterilme hakkını yitirecekler. Nefretin bir parçası olduğunda kendin de daha nefret dolu birine dönüşüyorsun. Tabii ki amacın bu değil. Tabii ki bundan daha iyi biri olduğunu, doğru yolda olduğunu biliyorsun. Ancak doğru yolda olmak ile nefret dolu olmak zaten birbirinden bağımsız değil.</em>
  </p>
</blockquote>

<hr />

**(Teknoloji)** The Verge’de web sitelerinden sıkça aşina olduğumuz bazen soğuk terler döktüren **ReCaptcha**‘nın nasıl değiştiğini ve **robot olmadığını ispatlamanın giderek zorlaştığını** anlatan uzun bir makale yayınlanmış. Hızla gelişen makine öğrenimi ve yapay zekanın sonu _web sitelerine ziyaret etme alışkanlıklarımızı değiştirme olasılığını aklıma getiriyor_. (<a href="https://www.theverge.com/2019/2/1/18205610/google-captcha-ai-robot-human-difficult-artificial-intelligence" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** _McCormick & Company ve IBM_ **yapay zekayı gıda alanında kullanmak üzere işbirliğine gidiyor**. Araştırmanın amacı daha iyi tat veren daha yaratıcı lezzetli ürünleri geliştirmek olarak açıklanmış. Yapay zekanın insanın tat alma duyusuna kadar etki edeceği en azından şimdilik aklıma gelmezdi. (<a href="https://www.cmo.com.au/article/657119/artificial-intelligence-now-powering-human-taste/" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Yapay Zeka alanında faaliyet gösteren startup <a href="https://databricks.com/" target="_blank" rel="noreferrer noopener nofollow">Databricks</a>, Microsoft ve Andreesseen Horowitz tarafından 250 milyon dolar yatırımdan sonra değerini 2.75 milyar dolara yükseltti. 2013 yılında kurulan <a href="https://www.crunchbase.com/organization/databricks" target="_blank" rel="noreferrer noopener nofollow">Databricks</a> şimdiye kadar toplam **497 milyon dolar** yatırım almayı başarmış. Çoğu zaman geleceği okumak için parayı takip etmek gerekir. Bu yatırımlar boşa değil. **Big Data**, **ai**, **vr**, **cyber security**, **advance medical tech**, **nano tech**, **3d tech** gibi alanlar benim gözüme çarpanlardan bazıları. (<a href="https://www.businessinsider.com/databricks-2-billion-plus-valuation-funding-andreessen-horowitz-2019-2" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Indeed’in yakın tarihli bir raporuna göre, 2015 ve 2018 yılları arasında “AI — Yapay Zeka” veya “makine öğrenmesi” olan iş ilanları sayısı yaklaşık% 100 arttı. Çin (12.113 kişi) başını çektiği yapay zeka uzmanları çalışan listesinde sırasıyla ABD (7.465 kişi), Japonya (3.369 kişi), İngiltere (1.597 kişi) ve Hindistan (1.326 kişi) geliyor. Yazıda yapay zeka alanında çalışanların en çok talep gören uzmanlık alanları listelenmiş.

  1. Software engineer (8.48%)
  2. Data scientist (5.95%)
  3. Intern (5.39%)
  4. AI researcher (5.17%)
  5. Intelligence specialist (4.94%)
  6. Consultant (4.6%)
  7. AI data analyst (3.82%)
  8. Machine learning engineer (3.62%)
  9. Sales engineer (3.14%)
 10. Product manager (3.08%)

<hr />

**(Yapay Zeka)** New York Times’da yer alan makaleye göre **bazı büyük yayın organları yapay zekayı habercilik işine dahil etti** ve kullanım alanını genişletmek için fırsatları değerlendiriyor. Henüz geleneksel medya ve sosyal medya tartışması bile bitmemişken yapay zeka medyasının hayatımıza girmiş olması beni işkillendirdi. Çünkü insanoğlu olumsuzluğa, ahlaksızlığa, iktidara ve manipülasyona eğilimi ister istemez yapay zekanın bunları daha önce çıkarmasına neden olacaktır diye düşünüyorum. Eğer canlı kanlı adil bir insan tarafından kontrol edilmezse. (<a href="https://www.nytimes.com/2019/02/05/business/media/artificial-intelligence-journalism-robots.html" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** Yapay Zeka alanına girmek isteyenler için yazılmış güzel bir yazı var. Buraya koyayım sonra okurum. (<a href="https://enterprisersproject.com/article/2019/2/artificial-intelligence-examples-how-start-successfully" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** Hackerlar şov yapmaya devam ediyor. **2.2 milyar ayrı kullanıcı adı ve şifre** bilgisi içeren **845 GB** büyüklüğünde veriyi pazara sürdüler. Her ne kadar daha önce bilinen sızıntılar olsada kişilerin şifre değiştirme alışkanlıkları düşünüldüğünde saldırı hazırlığında olan kişiler için yararlı olabilir. (<a href="http://www.ehackingnews.com/2019/02/hackers-released-around-845gb-of.html" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** Android tarafında kullanıcıların hoşuna gitmeyecek bir haber çıktı. Sevimli ve güzel görünmek için değişik araçlar sunan bazı fotoğraf uygulamaları kullanıcıların fotoğraflarını çaldığı tespit edildi. Play store’dan kaldırılan 29 uygulamadan bazılarının 100 binler adet indirilme rakamına ulaştığı söyleniyor. (<a href="https://thehackernews.com/2019/02/beauty-camera-android-apps.html" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** iPhone’lar da son zamanlarda skandallarla anılmaya başlandı. <a href="https://techcrunch.com/2019/02/06/iphone-session-replay-screenshots/" target="_blank" rel="noreferrer noopener nofollow"><strong>TechCrunch</strong></a>‘ın paylaştığı bilgilere göre oldukça popüler olan birkaç iPhone uygulamasının kullanıcılarından izin almadan iPhone ekranında yaptıkları bazı işlemleri kaydettikleri ortaya çıktı. Glassbox isimli markanın teknolojisini kullanan uygulamaların bu skandala karıştığı düşünülüyor. Glassbox firmasının müşterileri arasında **Abercrombie&Fitch**, **Expedia**, **Air** **Canada**, **Hollister**, **Hotels**.**com** ve **Singapore** **Airlines** gibi önemli isimler yer alıyor. (<a href="https://webrazzi.com/2019/02/07/populer-iphone-uygulamalari-izinsiz-ekran-kaydi-yaparken-yakalandi/" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** MacOS Mojave’de **şifreleri ele geçirebilmeyi sağlayan güvenlik açığı** bulan araştırmacı **Apple**‘a verdi veriştirdi. Güvenlik açığının kaynağını bildirmeyeceğini söyleyen **Linus Henze**, MacOS için BugBounty programı (açık bulup bildirene para ödülü) olmaması ve Apple’ın tüm dikkatini iPhone’a vermesini eleştirdi. (<a href="https://www.donanimhaber.com/MacOS-acigini-bulan-gelistirici-Apple-a-bilgi-vermeyecek--107700" target="_blank" rel="noreferrer noopener nofollow">Kaynak</a>)

<hr />

**(Siber Güvenlik)** Google yeni şifreleme teknolojisi Adiantum’u yayınladığı blog <a href="https://security.googleblog.com/2019/02/introducing-adiantum-encryption-for.html" target="_blank" rel="noreferrer noopener nofollow"><strong>yazısıyla</strong></a> tanıttı. Halihazırda kullanılan **AES** şifreleme tekniğine göre çok daha verimli ve güvenli olduğunu belirttiği oldukça teknik olan yazıda, **Android** cihazlarının daha güvenli olacağını söylüyor. Benim güvenlik kelimesiyle ilgili sorunlarım var ama teknoloji iyi bir şey!