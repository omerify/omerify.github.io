---
author: "Ömer Serdar Ören"
title: "Aralık 2022"
date: "2022-12-31"
categories: 
  - "blog"
tags: 
  - "aralik"
  - "aralik-2022"
  - "notlar"
  - "seyir-defteri"
  - "yazilar"
cover-img: /assets/img/2022/12/tunelin-ucundaki-isik-karanlik-golge-1024x917-1.jpg
share-img: /assets/img/2022/12/tunelin-ucundaki-isik-karanlik-golge-1024x917-1.jpg
thumbnail-img: /assets/img/2022/12/tunelin-ucundaki-isik-karanlik-golge-1024x917-1.jpg
---

2022 yılının Aralık ayından kişisel notlar.

#### 2 Aralık 2022

- Günler daha soğuk geçmeye başladı. Havanın soğukluğundan bahsetmiyorum; hayatın soğukluğundan. Kış ayı olmasının bir etkisi vardır belki ama ne bileyim işte… Biraz garip geliyor bana. Sanki daha önce bu kadar soğuk olmamış gibi!

#### 14 Aralık 2022

- Taşınmak zor iş vesselam.

#### 21 Aralık 2022

- Bugün en kısa gün ve en uzun gece yaşandı.
- Taşınma nedeniyle yaklaşık 10 gündür internet yok. Cepten internette bir yere kadar. Paketler dayanmıyor. Her şey çok pahalı. N’olcek bilmiyorum.
- Yıl bitmek üzere. Son bir kaç senedir her şey katlanarak daha kötüye giderken 2023’ü hiç merak etmiyorum.

#### 30 Aralık 2022

- Nihayet internete kavuştum. İki haftalık ara bana çok şey anlattı. Artık internette elektrik gibi, su gibi bir şey olmuş.
- Bugün, yıllar önce hatta 20 yıldan fazla zaman önce çokça dinlediğim Düş Sokağı Sakinleri’nin bazı şarkılarını dinledim. O kadar zaman geçmesine rağmen aynı duyguyu, aynı tadı hissetmek tarifsiz bir şey. Hey gidi günler…

#### 31 Aralık 2022

- Günler günleri, haftalar haftaları, aylar ayları kovaladıktan sonra şimdi sıra, yılların yılları kovaladığı noktadayım. 2023 yılında dünyayı hareketli anların beklediği aşikar. Asıl soru beni ne bekliyor?
- 2020 yılı ile ve kovid plandemisiyle komplo teorilerine alıştığımız bir kaç yıl geçirdik. 2023 yılı için de durum pek parlak görünmüyor.

