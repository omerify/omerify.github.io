---
author: "Ömer Serdar Ören"
title: "Yapay Zeka Haberlerinden Notlar - 7"
date: "2024-02-25"
categories: 
  - "blog"
tags: 
  - "acrobat-assistant"
  - "adobe"
  - "ai"
  - "uretken-yapay-zeka"
  - "boyner"
  - "figure-ai"
  - "gemma"
  - "google"
  - "hollywood"
  - "humanoid"
  - "insansi-robot"
  - "microsoft"
  - "moda"
  - "notlar"
  - "reddit"
  - "robot"
  - "stable-diffusion"
  - "windows"
  - "yapay-zeka"
  - "yapay-zeka-asistani"
  - "yapay-zeka-haberleri"
  - "yapay-zeka-notlari"
  - "yazilar"
share-img: /assets/img/2024/02/stable-diffusion-3-subat-2023-stability-ai-news-website-image-1024x585-1.png
thumbnail-img: /assets/img/2024/02/stable-diffusion-3-subat-2023-stability-ai-news-website-image-1024x585-1.png
---

21 Şubat – 25 Şubat tarihleri arasında yapay zeka haberlerinden gözüme çarpanlardan çıkardığım notlar.

* * *

| ![](/assets/img/2024/02/stable-diffusion-3-subat-2023-stability-ai-news-website-image-1024x585-1.png) |
|:---:|
| *Prompt: Epic anime artwork of a wizard atop a mountain at night casting a cosmic spell into the dark sky that says “Stable Diffusion 3” made out of colorful energy* (image via **stability.ai**) |

- **Stability AI**, **Stable Diffusion 3** adında yeni bir metinden-görüntüye dönüştürme modeli [duyurdu](https://stability.ai/news/stable-diffusion-3). Stable Diffusion 2’nin halefi olan bu model, daha yüksek kaliteli ve daha gerçekçi görüntüler üretme yeteneğine sahip. Model, **1.5 milyardan fazla metin ve görüntü içeren bir veri kümesi üzerinde eğitilmiş. Stable Diffusion 3, kullanıcıların metinsel açıklamaları kullanarak kendi görsellerini oluşturmalarına olanak tanıyor. Ticari ve kişisel kullanım için ücretsiz olarak kullanılabiliyor.** Yeni model kullanıcıların görüntü boyutunu, stilini ve renk paletini özelleştirmelerine olanak tanırken görüntülere metin ve filigran eklemelerine izin veriyor. Stable Diffusion 3 modeli şimdilik sadece geliştiriciler için kullanıma açık. Herkes için yayınlandığında denemek için sabırsızlanıyorum.

* * *

- Adobe, Acrobat PDF’ler için “**Acrobat Assistant**” adında yeni bir yapay zeka (AI) asistanı [tanıttı](https://news.adobe.com/news/news-details/2024/Adobe-Brings-Conversational-AI-to-Trillions-of-PDFs-with-the-New-AI-Assistant-in-Reader-and-Acrobat/default.aspx). Bu AI asistanı, PDF’leri otomatik olarak 13 farklı dilde özetleyebiliyor, anahtar noktaları çıkarabiliyor ve belirli bilgileri arayabiliyor. **Acrobat Assistant**, şu anda Adobe Acrobat Pro DC ve Acrobat Pro DC aboneliklerinin bir parçası olarak kullanılabiliyor. Kullanıcılar, yapay zeka asistana metin veya sesli komutlar verebiliyor. Kullanıcılar, AI asistana “**Belgenin ana noktalarını özetle**” veya “**John Smith’in iletişim bilgilerini bul**” gibi komutlar verebiliyormuş. Ayrıca PDF’lerdeki tabloları ve grafikleri de özetleyebiliyormuş. Daha ne olsun!

* * *

| ![](/assets/img/2024/02/windows-fotograflar-yapay-zeka-subat-2024-2_photo_generase_marketingblog_01-1024x645-1.gif) |
|:---:|
| image credit [Windows Blog](https://blogs.windows.com/windows-insider/2024/02/22/windows-photos-gets-generative-erase-and-recent-ai-editing-features-now-available-on-arm64-devices-and-windows-10/) |

- Yapay zekanın bence en güzel kullanımı donanımdan bağımsız olarak herkesin kolayca ulaşabileceği türde olanlarıdır. İşte bunlara bir örnek **Microsoft**‘tan geldi. **Windows Fotoğraflar** uygulamasına yapay zeka destekli akıllı silgi gibi yeni özellikler geldi. Windows Insider’ların test ettiği akıllı araçların önümüzdeki aylarda Windows 10/11 kullanan tüm kullanıcılara açılması bekleniyor. Yeni özelliklerden bazıları;
    - **Generative Erase:** Fotoğraflardan istenmeyen nesneleri otomatik olarak kaldırır.
    - **AI-powered editing:** Fotoğrafları otomatik olarak optimize eder ve renkleri, aydınlatmayı ve kontrastı iyileştirir.
    - **AI-powered creative tools:** Fotoğraflara efektler, filtreler ve çerçeveler eklemenizi sağlar.

* * *

| ![](/assets/img/2024/02/google-gemma-subat-2024-karsilastirma-benchmark_chart_new.width-1000.format-1.jpeg) |
|:---:|
| image credit [Google](https://blog.google/technology/developers/gemma-open-models/) |

- **Google, Gemma adında hafif bir açık kaynak yapay zeka modeli [tanıttı](https://blog.google/technology/developers/gemma-open-models/)**. Model, metin oluşturma, çeviri ve soru cevaplama gibi çeşitli görevlerde kullanılabiliyor. Gemma, diğer açık kaynak modellerden daha az kaynak kullanıyor ve bu da onu daha geniş bir kullanıcı yelpazesi için erişilebilir hale getirdiği söyleniyor. Ayrıca Gemma, Google Cloud’da veya yerel olarak da çalıştırılabiliyormuş.

* * *

- Benim de kullanıcısı olduğum **Samsung Galaxy S23** serisine **Mart ayının sonuna doğru S24 serisiyle birlikte tanıttı Galaxy AI özellikleri geliyormuş.** Daha önce iPhone 13 Pro , iPad Pro, MacBook Pro M1 Pro kullanan biri olarak Apple olsa yapay zeka özelliklerinin ne kadarını önceki serilere verirdi diye sormadan edemiyorum. Zaten bu sene Eylül ayında tanılması beklenen iPhone 16 ile birlikte göreceğiz…

* * *

- Geçen bölümde **Reddit**‘in içeriklerini yapay zekaya kullandırmak için yıllık 60 milyon dolarlık anlaşma yaptığını yazmıştım. Anlaşmanın kokuları gelmeye başladı. [Reddit](https://www.redditinc.com/blog/reddit-and-google-expand-partnership)‘in [Google](https://blog.google/inside-google/company-announcements/expanded-reddit-partnership/) ile anlaştığı ve anlaşmanın çok yönlü olduğu iki şirket tarafından resmi olarak açıklandı. Anlaşma, Reddit’in video ve ses gibi yeni içerik biçimlerini geliştirmesine yardımcı olacakmış. Google, Reddit’e AI ve makine öğrenimi alanlarında da destek sağlayacakmış. Anlaşma ile Reddit’in daha geniş bir kitleye ulaşmasına ve kullanıcı deneyimini geliştirmelerine yardımcı olması amaçlanıyormuş. Sanırım bu sırada Google’da internetin en büyük forumunun içerikleriyle yapay zekasını eğitmeye devam [edecek](https://www.cbsnews.com/news/google-reddit-60-million-deal-ai-training/).

* * *

- Bu madde oldukça ilginç çünkü bu sefer bizden bir [habere](https://www.textilegence.com/en/turkiyes-first-artificial-intelligence-supported-collection-from-boyner/) rastladım. **Boyner**, “E 4.0 Design Studio” ile iş birliği yaparak **Türkiye’nin ilk yapay zeka (AI) destekli koleksiyonunu hazırlamış**. “DU” isimli AI sistemi, sosyal medya trendlerini, en popüler renkleri, desenleri ve modelleri analiz ederek bir kapsül koleksiyon tasarlamış. Koleksiyonda, kumaş seçiminden renklere, desenlerden favori modellere kadar dijital dünyanın en popüler tercihleri yapay zeka ile yeniden keşfedildiği iddia ediliyor. Bu sayede koleksiyon hazırlama süresi 3 kat hızlanmış. Ayrıca Boyner’in AI destekli koleksiyonu, moda sektöründe bir ilk olma özelliği taşıyormuş. _Umarım devamı gelir ve başka sektörlerden de güzel haberler alırız._

* * *

- Elon’sız olmaz. Her gün yeni bir [habere](https://www.agenzianova.com/en/news/Elon-Musk-will-visit-Kuwait-to-negotiate-the-creation-of-a-global-center-on-artificial-intelligence/) konu oluyor adam. Bu sefer **Elon Musk, küresel bir yapay zeka merkezinin kurulmasını görüşmek üzere Kuveyt’i ziyaret edeceği söyleniyor.** Detaylar hakkında fazla bilgi yok ama yapay zeka üzerine çalışan herkesin ve her şirketin arap sermayesiyle yakından ilgilendiğini zaten biliyoruz. Bu gibi haberleri görünce aklıma şöyle bir soru geliyor. Yapay zeka teknolojisine sahip olmak mı yoksa sıcak sıcak çok paraya sahip olmak mı daha iyi?

* * *

- **Google** geçen hafta **Gemini AI** ile kişilerin resimlerini üretmelerine olanak tanımıştı ve henüz bir kaş gün geçmeden bu özelliği ‘ten rengi’ dolayısıyla durdurmak zorunda [kaldı](https://www.cnbc.com/2024/02/22/google-pauses-gemini-ai-image-generator-after-inaccuracies.html). Kullanıcılar, Gemini’nin ABD’nin kurucu babalarını beyaz olmayan kişiler olarak göstermesi gibi hatalı görseller ürettiğini bildirmiş. Sonrasında bununla ilgili bir açıklama yapmış ama açıklamadan bir şey anladım desem yalan olur.

* * *

- Danimarka’da geliştirilen ve **4 yıl içinde ölüm olasılığını %78 doğrulukla tahmin edebilen yapay zeka sistemi**nden [bahseden](https://tech.hindustantimes.com/opinion/ai-is-trying-to-predict-your-death-its-not-as-scary-as-it-sounds-71708831714687.html) bir makaleye rastladım. İlk başta kulağa biraz korkunç gelse de aslında amaç insan ömrünü uzatmak. Sistem, ekonomik ve sağlık verilerini kullanarak çalışıyor. Bu sistemin ölümden korkmamızı gerektirmediğini, aksine sağlık ve yaşam tarzı değişiklikleri yaparak ömrümüzü uzatmamıza yardımcı olabileceğini savunuluyor. Yapay zeka sistemi, kalp hastalığı, kanser ve diyabet gibi ölümcül hastalıkları önceden tahmin edebiliyor, doktorlara tedavi için tavsiyeler verebiliyor ve insanlara sağlıksız yaşam tarzlarını değiştirmeleri için teşvik edebiliyormuş. Bıçağın diğer yüzünde ise yapay zeka sisteminin olumsuz yanları da olabileceğini belirtmişler. İnsanları ölüme odaklayabileceği ve sistemin yaptığı yanlış tahminler nedeniyle gereksiz stres yaratabileceği de konuşuluyor.

* * *

- **Nvidia, Intel ve Jeff Bezos’un da dahil olduğu yatırımcılar, [Figure AI](https://www.figure.ai/) adında insan benzeri robotlar geliştiren bir şirkete milyonlarca dolar yatırım [yaptı](https://www.tomshardware.com/tech-industry/artificial-intelligence/nvidia-intel-and-jeff-bezos-invest-millions-in-ai-humanoid-robot-company).** Yatırım net miktarı açıklanmadı. **Figure AI**, insansı robotlarını çeşitli görevler için kullanmayı planlıyor, örneğin: _yaşlılara ve engellilere yardım etmek, tehlikeli görevlerde insanların yerine çalışmak ve lojistikte ürün taşıma._ **Figure AI**, insan anatomisini ve hareketini taklit eden robotlar geliştirmek için yapay zeka kullanıyor. Şirketin robotları, merdiven çıkmak ve nesneleri taşımak gibi karmaşık görevleri yerine getirebiliyormuş.

* * *

- **Nvidia** bu hafta içi **2 triyon dolar değere ulaşarak yeni bir eşiğe ulaştı.** Sonrasında bir miktar düşerek haftayı 1.97 trilyon dolar değerle kapadı. İnternette rastladığım bazı öngörülerde **önümüzdeki 5 senede 20 trilyon dolar değerlemeleri konuşanlar bile var.** Bu işlerin sonu nereye varacak gerçekten merak ediyorum.

* * *

- **İşte yapay zekanın etkisini gösteren çok ilginç bir** [haber](https://www.bbc.com/news/entertainment-arts-68384657). ABD’li film ve TV devi **Tyler Perry**, _yeni yapay zeka teknolojisinden endişe duymasının ardından stüdyosunun 800 milyon dolarlık genişletilmesini içeren yatırımı beklemeye aldığını söylemiş._ 54 yaşındaki Perry, yapay zeka nedeniyle film endüstrisinde birçok işin kaybedileceğine de inanıyormuş. OpenAI’ın Sora video oluşturma teknolojisini gördükten sonra bu karar alınmış. Bu olay karşısında ister istemez aklımdan şunu geçirdim: “_HollyWood’da kartlar yeniden dağıtılıyor._“
