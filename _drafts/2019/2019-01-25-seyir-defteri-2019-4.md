---
title: Seyir Defteri 2019/4
date: 2019-01-25T09:51:05+03:00
author: omerify
layout: post
permalink: /2019/01/25/seyir-defteri-2019-4/
categories:
  - Blog
tags:
  - notlar
  - seyir-defteri
---
 
**(Haber)** _21 Ocak Pazartesi günü saat 08:15_’de **tam ay tutulması** gerçekleşti. Tutulma zamanı Ay Dünya’ya çok yakın olduğu için daha parlak ve daha büyük göründü. Bu yüzden **SÜPER AY** deniliyormuş. Tutulma anında Ay’ın etrafında Güneş’ten yansıyan ışınlar onu kırmızı hatta kızılımsı bir renk almasına neden olduğu için de **KANLI AY** olarak isimlendiriyormuşuz. Genelde tutulmalar zamanında dünyada kötü şeyler olur. Tutulmanın görselden de anlaşılacağı gibi Amerika civarında tam gözlenebiliyor olması da manidar. Bakalım bu sefer neler başımıza gelecek. Allah Azze ve Celle yardımcımız olsun.

<hr />

**(Yapay Zeka)** Daha önce işe alım için cinsiyet, hapishanelerde şartlı tahliyelerde hatta sohbet botlarında kullanılan yapay zekanın **önyargılı kararlar** aldığı biliniyor ve bu sorun hakkında çalışıyorlardı. Şimdi ise **konuyu nasıl çözebileceklerini** söylüyorlar. Neler olacağını göreceğiz. (<a href="https://www.weforum.org/agenda/2019/01/to-eliminate-human-bias-from-ai-we-need-to-rethink-our-approach/" target="_blank" rel="noreferrer noopener nofollow">Kaynak</a>)

<hr />

**(Yapay Zeka)** En sonunda yapay zeka **evrim teorisi**ne de el attı ve insanların henüz bilmediği bir soylarının olduğunu söyledi. Avrupalı evrim biyologlarının özel bir algoritmayla çalıştırdıkları yapay zekaya göre **Neandertallerin ve Denisovaların melezi bir türün yaklaşık 90.000 yıl önce yaşamış olduğunu** tahmin ediyorlar. (<a href="https://www.popularmechanics.com/science/archaeology/a25934309/ai-study-human-ancestor/" target="_blank" rel="noreferrer noopener nofollow">Kaynak</a>)

<hr />

**(Din)** Pek muhterem Ahmet Tomor Hoca Efendi, bu haftaki sohbetinde Allah Azze ve Celle Yolunda hizmet ve çalışmak hakkında ayet ve hadisleri paylaşmış. Maalesef halkının %99 müslüman olarak anılan günümüz Türkiye’sinde İslam dini tekrar tebliğ edilecek hale gelmiş.

https://vimeo.com/311850668

<hr />

**(Medya)** YouTube nihayet **tehlikeli ve zararlı şakaları ve meydan okuma (challenge) videolarını** yasaklıyor. Geç bile alınmış karar ama nasıl kontrol edebilecekler merak içerisindeyim. **Netflix**‘de yayınlanan <a href="https://www.imdb.com/title/tt2737304/" target="_blank" rel="noreferrer noopener nofollow">BirdBox</a> filminden sonra, şirket twitter adresinde kibarca böyle salaklıklar yapmayın kabilinde <a href="https://twitter.com/netflix/status/1080525103593512962" target="_blank" rel="noreferrer noopener nofollow">tweet</a> bile attı. (<a href="https://nakedsecurity.sophos.com/2019/01/18/youtube-bans-dangerous-and-harmful-pranks-and-challenges/" target="_blank" rel="noreferrer noopener nofollow">Kaynak</a>)

<hr />

**(Sağlık)** Su hakkında yanlış bilinen 5 şey.

  1. Bedenin %60’ı sudur.
  2. İnsan susadığını hissetmez.
  3. Zayıflamak için su için.
  4. Tokluk için daha çok su için.
  5. Su kuru ciltlere iyi gelir.

https://www.youtube.com/watch?v=6j-xnMVrXco

<hr />

**(Siber Güvenlik)** Silence adında hacker grubu, Rus bankalarına büyük bir siber saldırı gerçekleştirdi. Hacker grubu Silence, Rus Bankaları çalışanlarına, kredi ve finans kurumlarına ve ödeme sistemlerine yaklaşık 80 bin kötü amaçlı posta gönderdi. (<a href="http://www.ehackingnews.com/2019/01/hackers-carried-out-massive-cyberattack.html" target="_blank" rel="noreferrer noopener nofollow">Kaynak</a>)

<hr />

**(Avrupa)** Fransız veri koruma gözetleme kurumu (CNIL), geçen yıl Mayıs ayında yürürlüğe giren yeni **Genel Veri Koruma Yönetmeliği** (GDPR) kanunu uyarınca **50 milyon Euro**‘luk (yaklaşık 57 milyon dolar) ilk para cezasını verdi. İlk nasiplenen **Google** oldu. Sebep ise, yeterince _şeffaf olmamak, yetersiz bilgi ve reklamların kişiselleştirilmesinde rızanın eksik olması._ Sanırım modern zamanlarda haraçlar kanunlarla alınacak. Peki mağdurlar (halk) ne alacak: SIFIR! (<a href="https://thehackernews.com/2019/01/google-privacy-gdpr-fine.html" target="_blank" rel="noreferrer noopener nofollow">Kaynak</a>)

<hr />

**(Bilim)** İnsan bedeninden _HER SANİYE 100 TRİLYON NÖTRİNO_ geçiyormuş. Bazen bilimsel gerçekler o kadar muhteşem ki şaşırmaktan bile aciz kalıyorum. (<a href="http://okyanusum.com/makale/human-desing-insan-dizayn-sistemi-nasil-calisir/" target="_blank" rel="noreferrer noopener nofollow">Kaynak</a>)

<hr />

**(Dünya)** Dün twitter’da gördüğüm bir habere ilk başta magazinsel yaklaştım ama sonradan çarşı bayağı karıştı. **Venezuela**‘nın **Maduro** karşıtı meclis başkanı **Juan Guaido** kendini devlet başkanı ilan etti. Hemen ardından **ABD** ve **Kanada** kendisini tanıdı. Sonra **Meksika**, **Bolivya** ve **Küba** hariç **Güney/Kuzey Amerika** ülkelerinin neredeyse tamamı muhalif lidere destek çıktı. Buralardan ise tabi ki **Türkiye** ve **Rusya** Maduro’ya destek verdi. Maduro, ABD ile tüm diplomatik ilişkileri kestiğini açıkladı ve diplomatlara ülkeyi terk etmesi için **72 saat** süre verdi. ABD cephesi ise; ‘_Maduro’nun aldığı kararı tanımıyoruz_‘ dedi. Bunların hepsinden daha ilginç olanı ise **Facebook** ve **Instagram** Maduro’nun hesaplarındaki (*) mavi tiki kaldırdı. (<a href="https://teyit.org/instagram-ve-facebookun-maduronun-hesaplarindaki-mavi-tiki-kaldirdigi-iddiasi/" target="_blank" rel="noreferrer noopener nofollow">*Düzeltme</a>) Bakalım işin sonu nereye gidecek.

<hr />

**(Yapay Zeka)** Araştırmacılar, **yapay zeka**nın _piyasadaki mevcut ilaçları üretmek için, patentleri ihlal etmeyen yeni yöntemler_ kullanabildiğini gösterdi. (<a href="https://www.dunyahalleri.com/yapay-zeka-patentli-ilaclari-yasal-yoldan-kopyalamanin-yolunu-buldu/" target="_blank" rel="noreferrer noopener nofollow">Kaynak</a>)